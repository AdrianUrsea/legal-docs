# Zapi Hrawmmi Aw Zalawnnak Hngalhternak 

Fehternak November 30, 2018 {: datetime="2018-11-30" }

## Zalawnnak

Mozilla (kanmah) nih nangmah pumpak kong kan cohlan tik ah zeitindah cu konglam cu kan hman ti kha [Mozilla Zalawnnak Zulhphung](https://www.mozilla.org/privacy)nih a fiangter. 

* **Milu Relnak Cazin** Duhthim bu tein, nangmah pumpak hmanmi holh aw-cawi, kum le nulepa na sinak tibantuk cu na kan kuat khawh. Hi na kuatmi nih kanmah siseh, a dang hlathlaitu caah seh hman in bia-in-ca tuahnak le thilri sersiamnak ah thanchonak lam a petu le a kan bawmtu a si. 

* **Pumpak-inn Cazin** Zapi Hrawmmi Aw hmankhawhnak ding caah pumpak-inn sak le tuah a hau lo. Pumpak-inn ser le tuah naa timh a si ahcun na hman-min le nangmah aiawhtu hmanthlak na chiahmi tu kha kan cohlan ve lai. Na email pekmi cu nangmah na sinak, milu relnak le cawhkalhnak cazin he aapehtlaimi a si ko nain, zapi-zaran he hrawm a si lai lo. Minung-hmangtu pakhat nih voi zeizatdah a aw a kumh timi tucu zatlang-lam ah langhter a si lai. Zatlang-lam ah nangmah pumpak langhter na duh le duhlo kong ah duhthimnak na ngei. Na pumpak kong cu zeitik caan paoh ah na hloh khawhmi a si. Na hloh a si ahcun, na hman-min le email zong hlonh a si ve lai. 

* **Cazual** Kan cazual rel kho ve dingin iteltumnak na tuah kho, na email tu kan sin a phan lai. Cazual chung iteltum tilo nak zong zeitik caan paoh ah tuahkhawh a si. Iteltum na duh tilo a si ahcun na email cu cazual reltu min cazin chungin hlawnh le tthialpiak a si lai. 

* **Aw Khumhnak** Aw khumhmi le a dangdang duhthim bu tein milu relnak cazin pekmi cu Zapi Hrawmmi Aw chungah a um lai caah, zapi-zaran nih Sersiamnak Zapi Hrawmmi Zero Lisen ([CC0](https://creativecommons.org/publicdomain/zero/1.0/)). timi zulhphung ning in hmankhawh a si lai. 

* **Tial-ca.** Catlang tial-ca na kuat a si ahcun, na kuatmi cu [CC0](https://creativecommons.org/publicdomain/zero/1.0/) Zapi Hrawmmi Aw ah mi zeipoah nih hmankhawh dingin kan chiahkhawh men mi a si, (Catlang in tial-ca na kuat a si ahcun na kuatmi cu [CC0](https://creativecommons.org/publicdomain/zero/1.0/) Zapi Hrawmmi Aw le kanmah nih zohchunhawk ah kan ingeihmi he zulhawk ning tein mi zeipoah nih hmankhawh dingin kan chiahkhawh men mi a si. Hi na kuatmi catlang tial-ca hna cu kanmah nih zohchunhawk ah kan ingeihmi le zulhawk ning tein milu relnak cazin na kuatmi he kan cawh/fonh hna lai lo. Milu relnak cazin na kuatmi le hi catlang tial-ca na kuatmi cu kan cawh lai lo. 

* **Cawhkalhnak Cazin** Zeitindah Zapi Hrawmmi Aw app asilole website na hman/cawhkalh ning a si ti hngalhfian deuhnak caah Google Analytics timi kan hman. Tahchunhnak ah, voi zeizatdah na aw na khumh asilole, voi zeizatdah na ngeih, hrawl-tlang ah zeibantuk thildah tawh le kep hrenhnak ah na hman tile zeitluk caan rau dah na hman ti bantuk kha, nangmah a ho na si ti langhterlo in kuang (cookies) timi hman in na keneh bel kan in zulh-dawi khawh men mi a si. 

* **Sehthil-hmannak Cazin** Zapi Hrawmmi Aw cahmai a tlangpi le URL na lennak hna cu Google Analytics hman in kan kholh hna. Zapi Hrawmmi Aw a ningkel tein thanchonak hnga na hmanmi a kawltu-phun (browser type), a thar/hlun phun (version), cuanhnak hmet-ngan (viewpoint size) le hmanmi-seh hmet-ngan (screen resolution) zeibantuk dah a si ti hngalhnak caah kan kholh hi a si. Hi kholhmi cu minung nih zeitindah Zapi Hrawmmi Aw hi an hman/cawhkalh ning a si ti a kan hngalhter, cunihcun, thanchonak a chuahpi. Cun, na umnak hmunhma le zei holh dah na hman timi zong kan kholh. Hihi cu a hmangtu caah a mah sining he aatlakbik mi si dingin a hman khawhnak hnga caah a si. 

[Tamdeuh cawnnak](https://github.com/mozilla/voice-web/blob/master/docs/data_dictionary.md)

