# Privacybelied Common Voice

Effektyf 1 Maaie 2018 {: datetime="2018-05-01" }

## Privacy

As Mozilla (dat binne wy) ynformaasje fan jo ûntfangt, beskriuwt ús [Mozilla-privacybelied](https://www.mozilla.org/privacy) hoe't wy mei dy ynformaasje omgean.

* **Demografyske gegevens.** Jo kinne ús opsjoneel gegevens stjoere lykas jo aksint, leeftiid en geslacht. Dit helpt ús en oare ûndersikers spraak-nei-tekst-technology en -ark te meitsjen en ferbetterjen.

* **Accountgegevens.** Jo kinne opsjoneel in account oanmeitsje, yn hokker gefal wy jo e-mailadres ûntfange. Dit wurdt oan jo demografyske en ynteraksjegegevens keppele, mar net iepenbier makke.

* **Stimopnamen.** Stimopnamen kinne, tegearre mei relatearre demografyske gegevens, yn de Common Voice-database beskikber wêze foar iepenbier gebrûk.

* **Tekst.** As jo skriftlike sinnen yntsjinje, kinne wy dy ek beskikber meitsje fia de Common Voice-database foar iepenbier gebrûk. Wy sille dizze sinnen net keppelje mei de troch jo yntsjinne demografyske gegevens.

* **Ynteraksjegegevens.** Wy brûke Google Analytics om jo ynteraksje mei de Common Voice-app of -website better te begripen. Dit omfettet bygelyks it oantal troch jo opnommen of belústere stimfoarbylden, ynteraksjes mei knoppen en menu’s, of sesjelingte.

* **Technyske gegevens.** Mei help fan Google Analytics sammelje wy de URL en de titel fan de troch jo besochte Common Voice-siden. Wy sammelje jo browser, finstergrutte en skermresolúsje. Wy sammelje ek jo lokaasje en de taalynstelling fan jo browser.

[Mear ynfo](https://github.com/mozilla/voice-web/blob/master/docs/data_dictionary.md)
