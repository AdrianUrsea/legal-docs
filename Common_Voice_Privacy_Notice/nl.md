# Privacyverklaring van Common Voice 

Datum van inwerkingtreding: 1 mei 2018 {: datetime="2018-05-01" }

## Privacy

Wanneer Mozilla (dat zijn wij) informatie van u ontvangt, beschrijft ons [Mozilla-privacybeleid](https://www.mozilla.org/privacy) hoe we met die informatie omgaan.

* **Demografische gegevens.** U kunt ons optioneel gegevens sturen zoals uw accent, leeftijd en geslacht. Dit helpt ons en andere onderzoekers spraak-naar-tekst-technologie en -hulpmiddelen te maken en te verbeteren.

* **E-mailgegevens.** U kunt optioneel een account aanmaken of zich abonneren op onze nieuwsbrief, in welk geval we uw e-mailadres ontvangen. Dit wordt aan uw demografische en interactiegegevens gekoppeld, maar niet openbaar gemaakt.

* **Stemopnamen.** Stemopnamen kunnen, samen met gerelateerde demografische gegevens, in de Common Voice-database beschikbaar zijn voor openbaar gebruik.

* **Tekst.** Als u schriftelijke zinnen indient, kunnen we die ook beschikbaar maken via de Common Voice-database voor openbaar gebruik. We koppelen deze zinnen niet aan de door u ingediende demografische gegevens. 

* **Interactiegegevens.** We gebruiken Google Analytics om uw interactie met de Common Voice-app of -website beter te begrijpen. Dit omvat bijvoorbeeld het aantal door u opgenomen of beluisterde stemvoorbeelden, interacties met knoppen en menu’s, of sessielengte.

* **Technische gegevens.** Met behulp van Google Analytics verzamelen we de URL en de titel van de door u bezochte Common Voice-pagina’s. We verzamelen uw browser, venstergrootte en schermresolutie. We verzamelen ook uw locatie en de taalinstelling van uw browser.

[Meer info](https://github.com/mozilla/voice-web/blob/master/docs/data_dictionary.md)
