# Avís de privadesa de Common Voice

Vigent des de l'1 de maig de 2018 {: datetime = "2018-05-01"}

## Privadesa

Quan Mozilla (és a dir, nosaltres) rep informació vostra, la [Política de privadesa de Mozilla] (https://www.mozilla.org/privacy) descriu com gestionem aquesta informació.

* **Dades demogràfiques**. Opcionalment, podeu enviar-nos informació, com ara l'accent, l'edat i el sexe. Això ens ajuda, i també a altres investigadors, a millorar i crear tecnologies i eines de veu a text.

* **Dades de correu electrònic.** Opcionalment, podeu crear un compte o subscriure-us al nostre butlletí d'informació; en aquest cas, rebem la vostra adreça electrònica. Aquesta adreça electrònica s'associa amb les vostres dades demogràfiques i d'interacció, però no es comparteix públicament.

* **Enregistraments de veu.** Els enregistraments de veu, juntament amb les dades demogràfiques associades, poden estar disponibles a la base de dades de Common Voice per al consum i ús públics.

* **Text**. Si envieu frases escrites, també podrem fer-les disponibles a la base de dades de Common Voice per al consum i ús públics. No associarem aquestes frases amb les dades demogràfiques que envieu.

* **Dades d'interacció.** Utilitzem Google Analytics per a comprendre millor com interactueu amb l'aplicació o amb el lloc web de Common Voice. Per exemple, això inclou el nombre de mostres de veu que enregistreu o escolteu, les interaccions amb botons i menús, i la durada de la sessió.

* **Dades tècniques.** Mitjançant Google Analytics, recollim l'URL i el títol de les pàgines de Common Voice que visiteu. Recopilem el navegador, la mida de la finestra i la resolució de la pantalla. També recollim la vostra ubicació i la configuració de la llengua del navegador.

[Més informació] (https://github.com/mozilla/voice-web/blob/master/docs/data_dictionary.md)
