# «Common Voice» проектының Хосусыйлык хакында аңлатмасы

⁨19 июнь, 2017 ел⁩ датасыннан башлап үз көчендә {: datetime="2017-06-19" }

## Хосусыйлык

[Mozilla хосусыйлык сәясәте](https://www.mozilla.org/privacy) Mozilla (ягъни без) Сездән нинди дә булса мәгълүмат алганда безнең ул мәгълүмат белән ничек эш итүебезне тасвирлый.

* **Демографик мәгълүмат.** Теләсәгез, безгә акцентыгыз, яшегез, җенесегез кебек өстәмә мәгълүмат бирә аласыз. Бу безгә сөйләм-текст системаларын төзергә һәм аларны яхшыртырга ярдәм итәчәк.

* **Теркәлү язмасы хакында мәгълүмат.** Теләсәгез, безнең сайтта теркәлү язмасы булдыра аласыз. Ул очракта безгә Сезнең электрон почта адресыгыз кирәк булачак. Ул адрес Сез ясаган кертемнәргә беркетеләчәк, әмма башкаларга адресыгыз яшерен булып калачак.

* **Аудиоязмалар.** Аудиоязмалар, алар белән бәйле демографик мәгълүмат белән беррәттән, теләгән һәркем тарафыннан кулланыла алсын өчен, Common Voice мәгълүмат базасына куела ала.

* **Кулланылыш статистикасы.** Common Voice кушымтасын я интернет-сәхифәсен ничек куллануыгызны яхшырак аңлау өчен, без Google Analytics сервисын кулланабыз. Мисал өчен, бу үз эченә Сез тыңлаган я яздырган аудиоязмалар санын, кайсы төймә яки менюларга басуыгыз, сессияләрнең озынлыгы турындагы мәгълүматны ала.

* **Техник мәгълүмат.** Google Analytics'ны кулланып, без Сез зиярат иткән Common Voice сәхифәләренең сылтамасын һәм исемен җыябыз. Без Сезнең браузерыгыз, күренү өлкәсе зурлыгы һәм дисплей резолюциясе хакында мәгълүмат җыябыз. Моннан тыш без Сезнең урнашкан җирегез һәм браузерыгыздагы тел көйләүләрен җыябыз.

[Күбрәк мәгълүмат алу](https://github.com/mozilla/voice-web/blob/master/docs/data_dictionary.md)
