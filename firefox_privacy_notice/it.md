# Avviso sulla privacy del browser Firefox

15 aprile 2014
{: datetime="2014-04-15" }

La vostra privacy ci sta a cuore. Quando Firefox invia informazioni a Mozilla (noi), la nostra [politica sulla privacy](https://www.mozilla.org/privacy/) descrive in che modo vengono utilizzate queste informazioni.

## Dovete sapere che...

Firefox si connette automaticamente a noi e ai nostri fornitori di servizi al fine di fornire aggiornamenti, sicurezza, Snippet, analisi integrità di Firefox e altre funzioni. 
{: #essential-features }

* Aggiornamenti browser e componenti aggiuntivi
  {: #auto-updates }

	Aggiornamenti browser: Una volta al giorno, Firefox invia le informazioni elencate di seguito a Mozilla quando verifica la disponibilità di aggiornamenti del browser: informazioni sulla vostra versione di Firefox, lingua di preferenza, sistema operativo in uso e relativa versione. Se lo desiderate, potete [disattivare gli aggiornamenti seguendo queste istruzioni](https://support.mozilla.org/kb/how-stop-firefox-automatically-making-connections#w_auto-update-checking); tuttavia, così facendo, potreste essere soggetti a vulnerabilità di sicurezza.

	Elenco dei componenti aggiuntivi bloccati Firefox contatta Mozilla una volta al giorno per controllare le informazioni sui componenti aggiuntivi e controllare l'eventuale presenza di componenti aggiuntivi pericolosi. Queste informazioni includono, ad esempio: versione del browser, tipo e versione del sistema operativo, lingua corrente, numero totale di richieste, orario della richiesta più recente, orario del giorno o della notte, indirizzo IP ed elenco dei componenti aggiuntivi installati. Se lo desiderate, potete [disattivare gli aggiornamenti dei metadati](https://blog.mozilla.org/addons/how-to-opt-out-of-add-on-metadata-updates/) in qualsiasi momento; tuttavia, così facendo, potreste essere soggetti a vulnerabilità di sicurezza.

* Snippet
  {: #snippets }

	La pagina iniziale predefinita di Firefox (&lt;about:home&gt;) carica bit di informazioni di piccole dimensioni proprio sotto la barra di ricerca che riteniamo vi possano essere utili. Chiamiamo questi bit "snippet". Almeno una volta al giorno, Firefox si collega a Mozilla per fornirvi nuovi snippet, se disponibili. Mozilla aggrega i dati relativi a frequenza con cui si fa clic sugli snippet, nome degli snippet, lingua di preferenza del browser e versione di Firefox che si sta utilizzando.

	Per facilitare la visualizzazione degli snippet, Firefox invia a Mozilla una richiesta mensile di ricerca della vostra località a livello di paese, utilizzando il vostro indirizzo IP. Successivamente, rinviamo le informazioni a livello paese a Firefox, che le memorizza a localmente.  Firefox, infine, sceglierà gli snippet da mostrarvi in base alle informazioni sul paese memorizzate localmente.

* Analisi integrità di Firefox
  {: #health-report .inproduct-link } 

	L'analisi integrità di Firefox (FHR) è stata pensata per fornirvi informazioni sul livello di stabilità e prestazioni del browser oltre a suggerimenti di supporto in caso di problemi, quali arresti anomali frequenti o lentezza dei tempi di avvio. Mozilla raccoglie e aggrega i vostri dati con quelli di altri utenti di Firefox e li rinvia al vostro browser, per mostrarvi come le prestazioni di Firefox cambiano nel tempo. Questi dati includono, ad esempio: hardware di dispositivi, sistema operativo, versione di Firefox, componenti aggiuntivi (quantità e tipo), tempi di eventi del browser, rendering, ripristino di sessioni, lunghezza delle sessioni, ultimo aggiornamento di un profilo, conteggio degli arresti anomali e delle pagine. L'analisi FHR non invia a Mozilla gli URL che visitate.

	Utilizziamo i dati inviati mediante FHR per fornire agli utenti le funzionalità dell'analisi FHR, come la capacità di analizzare e affrontare problemi di prestazioni del browser. Utilizziamo inoltre ciò che apprendiamo dai dati dell'analisi FHR per migliorare Firefox. Se lo desiderate, potete decidere di [disattivare la condivisione dei dati](https://support.mozilla.org/kb/firefox-health-report-understand-your-browser-perf#w_how-to-turn-data-sharing-on-or-off).

* Sicurezza
  {: #security }

	Firefox controlla automaticamente l'eventuale presenza di pagine web dannose o contraffatte, componenti aggiuntivi danneggiati e certificati SSL rilasciati da terzi.

	Certificati di siti web sicuri: Ogni volta che visitate un sito web sicuro (come "https"), Firefox ne verifica il certificato. Questa procedura può comportare la comunicazione con un provider di stato di terze parti specificato dal certificato. Firefox invierà alla terza parte le informazioni che identificano il [certificato del sito](https://support.mozilla.org/kb/secure-website-certificate). Se lo desiderate, potete [modificare le vostre preferenze](https://support.mozilla.org/kb/advanced-settings-browsing-network-updates-encryption#w_certificates-tab); tuttavia, se disattivate la funzione di verifica online, Firefox non sarà in grado di confermare l'identità del sito web che state visitando. Disattivando questa funzione, potreste aumentare il rischio di intercettazione delle vostre informazioni private. Se trovate una [connessione non affidabile](https://support.mozilla.org/kb/connection-untrusted-error-message), potete anche decidere di inviare a Mozilla i certificati associati.

	Protezione Firefox da attacchi e contraffazioni Circa due volte all'ora, Firefox scarica gli elenchi SafeBrowsing di Google per aiutare a bloccare l'accesso a siti e download dannosi o contraffatti (l?Informativa sulla privacy di Google si trova all'indirizzo <https://www.google.com/policies/privacy/>). Per i file eseguibili scaricati che non appaiono in questi elenchi, Firefox può inviare metadati, inclusi gli URL associati al file scaricato, al servizio SafeBrowsing. Visitate <https://support.mozilla.org/kb/how-does-phishing-and-malware-protection-work> per saperne di più o per disattivare Safe Browsing. Se disattivate queste funzioni, Firefox non potrà segnalarvi eventuali siti web o file scaricati illegali o dannosi.

* Statistiche d'uso (chiamate anche "telemetria" nelle build non destinate al rilascio)
  {: #telemetry .inproduct-link}

	Le statistiche d'uso, o "telemetria", sono una funzione di Firefox che invia a Mozilla statistiche su uso, prestazioni e reattività delle funzioni di interfaccia utente, memoria e configurazione hardware. Anche il vostro indirizzo IP viene raccolto quale parte di un registro web standard. Le statistiche d'uso sono trasmesse utilizzando una connessione SSL e ci aiutano a migliorare le future versioni di Firefox. Una volta inviate a Mozilla, le statistiche d'uso vengono aggregate e rese disponibili a una vasta gamma di sviluppatori, inclusi dipendenti di Mozilla e collaboratori pubblici.

	Questa funzione è attivata per impostazione predefinita nelle build Nightly, Aurora e Beta di Firefox per aiutare gli utenti a fornire feedback a Mozilla. Nella versione generale di Firefox, questa funzione è disattivata per impostazione predefinita.

	Per saperne di più sulla telementria, e su come attivarla o disattivarla, [fate clic qui](https://support.mozilla.org/kb/send-performance-data-improve-firefox). 

* Riquadri

	I riquadri sono una funzione di Firefox visualizzata nelle nuove pagine a scheda. Per fornire questa funzione, Firefox invia a Mozilla dati relativi ai riquadri, quali numero di clic, impressioni, il vostro indirizzo IP, le informazioni sulla lingua corrente e i dati specifici sui riquadri (ad es., posizione e dimensioni della griglia).

---------------------------------------

Se lo richiedete, Firefox si connette a Mozilla per fornirvi anche funzioni quali sincronizzazione, servizi di geolocalizzazione, segnalazioni di arresti anomali e componenti aggiuntivi.
{: #optional-features }

* **Sincronizzazione** [Firefox Sync](https://www.mozilla.org/firefox/sync/) è un servizio che consente di sincronizzare i segnalibri, la cronologia di navigazione, le password e le impostazioni Firefox su tutti i vostri dispositivi. Se utilizzate il servizio di sincronizzazione, potrete leggere l'[Informativa sulla privacy di Firefox Sync](https://services.mozilla.com/privacy-policy/).
{: #sync }

* **Servizi di geolocalizzazione**: Firefox dispone di una funzione che consente ai siti di richiedere la vostra posizione o il vostro indirizzo (ad es., per permettere a questi siti di mostrare la vostra posizione su una mappa). Se un sito richiede la vostra posizione, Firefox chiederà la vostra autorizzazione prima di determinarla e condividerla. Per determinare la vostra posizione, Firefox può utilizzare diversi strumenti, quali le funzioni di geolocalizzazione del vostro sistema operativi, le informazioni di reti Wi-Fi e ripetitori per cellulari o l'indirizzo IP. Calcolare la vostra posizione approssimata implica l'invio di alcune di queste informazioni al servizio di geolocalizzazione di Google, che ha una propria [Informativa sulla privacy](https://www.google.com/privacy/lsf.html).
{: #location-services }

* **Invio segnalazioni** Potete scegliere di inviare una segnalazione a Mozilla in seguito a un arresto anomalo di Firefox. Tale segnalazione contiene informazioni tecniche che serviranno a migliorare Firefox, incluso il motivo dell'arresto, l'URL attivo al momento dell'arresto e lo stato della memoria del computer durante l'arresto. La segnalazione dell'arresto che riceveremo potrà includere informazioni personali. Rendiamo parti delle segnalazioni disponibili al pubblico su <https://crash-stats.mozilla.com/>. Prima di postare pubblicamente segnalazioni di arresti, adottiamo misure per redigere automaticamente le informazioni personali. Non redigeremo nulla di quello che potreste scrivere nella finestra commenti.
{: #crash-reporter .inproduct-link }

* **Componenti aggiuntivi** Firefox offre una pagina Esplora nel Gestore componenti aggiuntivi che presenta componenti popolari e visualizza consigli personalizzati in base ai componenti che avete già installato. Per visualizzare i consigli personalizzati, Firefox invia informazioni a Mozilla, incluso l'elenco dei componenti aggiuntivi installati, informazioni sulla versione di Firefox e indirizzo IP. Questa comunicazione avviene solo quando l'area Esplora è aperta e può essere disattivata seguendo [queste istruzioni](https://blog.mozilla.org/addons/how-to-opt-out-of-add-on-metadata-updates/). Il Gestore dei componenti aggiuntivi di Firefox dispone di un campo di ricerca in cui si possono inserire le parole chiave per eseguire ricerche; Mozilla raccoglie queste ricerche mediante parole chiave, oltre a informazioni sulla vostra versione di Firefox, lingua corrente e sistema operativo in uso, per mostrarvi i consigli.
{: #addons }
