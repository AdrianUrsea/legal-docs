# Oznámení o zásadách ochrany osobních údajů prohlížeče Firefox

20\. července 2017
{: datetime="2017-07-20" }

Na ochraně vašich osobních údajů nám záleží. V případech, kdy Firefox zasílá informace společnosti Mozilla (tedy nám), naše [zásady ochrany osobních údajů](https://www.mozilla.org/privacy/) popisují, jak budeme s takovými informacemi nakládat.

## Záležitosti, kterých byste si měli být vědomi

Firefox se s námi a našimi poskytovateli služeb automaticky propojuje za účelem poskytování aktualizací, bezpečnosti, snippets, hlášení o stavu Firefoxu a ostatních funkcí.
{: #essential-features }

* **Aktualizace prohlížeče a doplňků**
{: #auto-updates }

	Aktualizace prohlížeče: Jednou denně Firefox při kontrole aktualizací prohlížeče zasílá Mozille následující informace: informace o verzi vašeho Firefoxu, jazykovém nastavení, operačním systému a verzi. [Aktualizace můžete vypnout dle tohoto návodu](https://support.mozilla.org/cs/kb/jak-firefoxu-zabranit-v-automatickem-navazovani-sp#w_automatickaa-kontrola-aktualizacag). V takovém případě však můžete být vystaveni bezpečnostním rizikům.

	Seznam blokování doplňků: Firefox kontaktuje Mozillu jednou za den, aby zkontroloval informace o doplňcích za účelem kontroly škodlivých doplňků. To zahrnuje například verzi prohlížeče, OS a jeho verzi, místo, celkový počet požadavků, doba od posledního požadavku, denní dobu, IP adresu a seznam doplňků, které jste nainstalovali. [Aktualizace metadat můžete kdykoliv vypnout](https://blog.mozilla.org/addons/how-to-opt-out-of-add-on-metadata-updates/), nicméně v takovém případě můžete být vystaveni bezpečnostním rizikům.

* **Snippets**
{: #snippets }

	Výchozí domovská stránka Firefox (&lt;about:home&gt;) načítá krátké informace přímo pod vyhledávací lištou, o nichž se domníváme, že pro vás mohou být užitečné. Říkáme jim „snippety”. přibližně jednou denně se Firefox spojí s Mozillou a nabídne vám případné nové snippety. Mozilla může shromažďovat informace o počtu kliknutí na snippety, místě prohlížeče a používané verzi Firefox. Tyto informace uchováváme pouze po dobu 60 dní v souhrnné formě.

	Za účelem pomoci zobrazení relevantních snippets Firefox zasílá Mozille měsíčně požadavek, aby zjistila, v které zemi se nacházíte, a to za pomoci vaší IP adresy. Tuto informaci o státě místa pohybu zasíláme zpět Firefoxu, který je uchovává lokálně. Firefox poté na základě lokálně uchovávané informace o státě zvolí snippets, které se vám mají zobrazit.

	Některé snippety sponzorované společností Mozilla jsou interaktivní a umožňují vám možnost sdílení vašeho telefonního čísla nebo e-mailové adresy. Například při instalaci Firwfoxu na zařízení Android můžete zadat vaše telefonní číslo pro doručení SMS. Vaše informace obdrží a zpracuje váš prodejce e-mailového a mobilního marketingu.

* **Hlášení o stavu Firefoxu**
{: #health-report .inproduct-link }

	Zpráva Firefox Health Report (FHR) je určena k tomu, aby vám nabídla přehled o stabilitě a výkonu vašeho prohlížeče a tipy podpory v případě, že narazíte na problémy, jako jsou opakované padání nebo pomalé spouštění. Mozilla shromažďuje a shrnuje vaše data s daty od ostatních uživatelů Firefox a zasílá je zpět do vašeho prohlížeče, takže můžete sledovat, jak se výkon Firefox v čase mění. Tato data zahrnují například: hardwarové zařízení, operační systém, verze Firefoxu, doplňky (počet a typ), načasování událostí prohlížeče, renderování, obnovení relace, délka relace, interakce s přístupovými body k vyhledávání a používání kódů vyhledávání partnerů Firefox, stáří profilu, počet pádů a počet stránek. FHR nezasílá Mozille URL adresy, které navštívíte.

	Údaje zaslané prostřednictvím HSF používáme k poskytování funkce HSF uživatelům. Tato funkce zahrnuje pomoc při analýze a řešení problémů s výkonem vašeho prohlížeče. Souhrnná zjištění na základě údajů z HSF rovněž využíváme k vylepšení Firefoxu. [Sdílení údajů můžete vypnout](https://support.mozilla.org/cs/kb/hlaseni-o-zdravi-firefoxu-poznavame-vykon-sveho-pr#w_jak-zapnout-nebo-vypnout-sdaglenag-dat).

* **Bezpečnost**
{: #security }

	Firefox automaticky kontroluje škodlivé nebo podvodné webové stránky, poškozené doplňky a certifikáty SSL vydané třetími osobami.

	Zabezpečené webové certifikáty: Když navštívíte zabezpečenou webovou stránku (tj. „https“), Firefox prověří webový certifikát. To může zahrnovat komunikaci s nezávislými stavovými operátory uvedenými v certifikátu. Firefox zasílá této třetí osobě informace o identifikaci [certifikátu](https://support.mozilla.org/kb/secure-website-certificate) stránky. [Vaše nastavení můžete změnit](https://support.mozilla.org/cs/kb/nastaveni-firefoxu-sekce-rozsirene#w_karta-certifikaaty), nicméně pokud funkci on-line ověřování vypnete, Firefox nebude moci ověřit identitu navštívené webové stránky. Vypnutí této funkce může zvýšit riziko, že vaše soukromé informace budou zobrazeny třetími osobami. Pokud se setkáte s [nedůvěryhodným spojením](https://support.mozilla.org/kb/connection-untrusted-error-message), můžete se rovněž rozhodnout zaslat Mozille související certifikáty.

	Ochrana proti podvodům a útokům: Přibližně dvakrát za hodinu Firefox stahuje seznamy SafeBrowsing od Googlu, aby mohl blokovat přístup ke stránkám a stahování, které jsou škodlivé nebo podvodné (Zásady ochrany osobních údajů Google jsou k dispozici na stránkách <https://www.google.com/policies/privacy/>). U stažených spustitelných souborů, které se neobjevují na těchto seznamech, Firefox zasílá metadata včetně URL týkající se staženého souboru službě SafeBrowsing. Prohlédněte si stránky [Jak funguje zabudovaná ochrana proti podvodným a útočným stránkám](https://support.mozilla.org/kb/how-does-phishing-and-malware-protection-work), kde se dozvíte více nebo službu Safe Browsing vypněte. Pokud tyto funkce vypnete, Firefox vás nemůže varovat před potenciálně nelegálními nebo škodlivými webovými stránkami nebo stahovanými soubory.

* **Statistika používání** (u nevydaných verzí rovněž označovaná jako "Telemetrie")
{: #telemetry .inproduct-link}

	Statistika používání neboli „Telemetrie” je funkce ve Firefoxu, která zasílá Mozille statistiky o používání, výkonu a odpovědích ohledně funkcí rozhraní uživatele, paměti a hardwarové konfiguraci. Součástí standardního protokolu z webu bude i informace o vaší IP adrese. Statistiky používání jsou přenášeny za použití SSL a pomáhají nám zlepšovat budoucí verze Firefoxu. Po zaslání statistik používání Mozille jsou tyto informace shromažďovány a k dispozici širokému okruhu vývojářů, včetně zaměstnanců Mozilly i přispěvatelů z řad veřejnosti. Pokud je aktivována volba Telemetrie, některé krátkodobé experimenty mohou shromažďovat informace o navštívených stránkách.

	Tato funkce je dle výchozího nastaven zapnutá ve verzích Nightly a Beta/Developer Edition aplikace Firefox, aby uživatelům pomohla poskytovat zpětnou vazbu společnosti Mozilla. V obecné verzi vydání aplikace Firefox je tato funkce dle výchozího nastavení vypnutá.

	[O Telemetrii se můžete více dozvědět zde](https://support.mozilla.org/kb/send-performance-data-improve-firefox), včetně informace jak ji zapnout či vypnout.

* Dlaždice
{: #searchsuggestions }

	Návrhy vyhledávání je funkce, která vám pomůže vyhledávat nejběžnější fráze, které hledali jiní lidé. Tyto návrhy vyhledávání jsou nabízeny našimi Výchozími vyhledávači (jako jsou Google, Yahoo atd.) a nikoliv Firefoxem. Pokud tuto funkci aktivujete a váš Výchozí vyhledávač návrhy podporuje, Firefox může odeslat pojmy, které napíšete do Řádku Awesome nebo Vyhledávacího řádku do vašeho výchozího vyhledávače, aby získal návrhy. V tomto ohledu se uplatní platné Zásahy ochrany osobních údajů vašeho výchozího vyhledávače. [Podrobnější informace o Návrzích vyhledávání najdete zde](https://support.mozilla.org/kb/use-popular-search-suggestions-firefox-search-bar) stejně jako informace o tom, jak je aktivovat nebo deaktivovat.

* Sledování odkazů a kampaní{: #thirdparty } ** **{: #referraltracking }

	Abyste nám pomohli pochopit a zlepšit naše marketingové kampaně, aplikace Firefox zasílá dle výchozího nastavení některé informace. Patří k nim „Data o odkazech” jako je webová stránka nebo reklamní kampaň, která vás odkázala na stažení a instalaci aplikace Firefox, stejně jako „Údaje o interakci” o tom, které funkce aplikace Firefox používáte.

	__Data o odkazech__
	U systémů Android a iOS Firefox odesílá Data o odkazech našemu poskytovateli mobilní analytiky a zahrnuje i ID reklamy Google, IP adresu, časovou značku, zemi, místo, operační systém a verzi aplikace. Podrobnější informace najdete [zde](https://support.mozilla.org/kb/desktop-attribution-privacy), včetně toho, jak zasílání této zprávy deaktivovat.

	U stolních počítačů Firefox zaznamenává a zasílá Data o odkazech Mozille v rámci zprávy Firefox Health Report. Podrobnější informace najdete [zde](https://support.mozilla.org/kb/desktop-attribution-privacy), včetně toho, jak zrušit odběr nebo zasílání této zprávy deaktivovat.

	__Údaje o interakci__
	V systému iOS aplikace Firefox odesílá Údaje o interakci společnosti Leanplum, našemu dodavateli mobilního marketingu, který má své vlastní [zásady ochrany osobních údajů](https://www.leanplum.com/privacy/).  Tyto údaje nám pomáhají testovat různé funkce a zkušenosti, stejně jako zasílat přizpůsobené zprávy a doporučení ke zlepšení vašich zkušeností s aplikací Firefox. Podrobnější informace o shromažďování těchto dat najdete [zde](https://github.com/mozilla-mobile/firefox-ios/blob/master/MMA.md), stejně jako pokyny, jak lze [tuto funkci deaktivovat](https://support.mozilla.org/kb/send-anonymous-usage-data-firefox-mobile-devices).

---------------------------------------

Požádáte-li o to, Firefox se spojí s Mozillou, aby vám poskytl funkce, jako je Sync, lokalizační služby, hlášení o pádech a doplňky.
{: #optional-features }

* **Sync**
{: #sync }

	[Firefox Sync](https://www.mozilla.org/firefox/sync/) je služba, která vám umožňuje synchronizaci vašich záložek ve Firefoxu, historie prohlížení, hesel a nastavení napříč všemi vašimi zařízeními. Pokud používáte služby Sync, můžete si přečíst [zásady ochrany osobních údajů Firefox Sync](https://accounts.firefox.com/legal/privacy).

* **Služby týkající se polohy**
{: #location-services }

	Firefox má funkci, která umožňuje stránkám požádat o vaši polohu (např. aby těmto stránkám umožnila zobrazit vaši polohu na mapě). Pokud stránka požaduje vaši polohu, Firefox požádá před určením a sdílením vaší polohy o váš souhlas. Za účelem určení vaší polohy může Firefox používat různé údaje, včetně geolokačních funkcí vašeho operačního systému, sítí WiFi, vysílačů mobilních operátorů a IP adresy. Odhadnutí vaší polohy zahrnuje zaslání některých takových informací geolokační službě Google, která má své vlastní [zásady ochrany osobních údajů](https://www.google.com/privacy/lsf.html).

* **Hlášení o pádu**
{: #crash-reporter .inproduct-link }

	Po pádu Firefox máte možnost zaslat Mozille hlášení o pádu. Toto hlášení obsahuje technické informace pro nás pro účely vylepšení Firefoxu, včetně toho, proč Firefox spadl, aktivní URL v době pádu a stav paměti počítače během pádu. Toto hlášení o pádu, které obdržíme, může zahrnovat osobní údaje. Části hlášení o pádu zveřejňujeme na <https://crash-stats.mozilla.com/>. Před zveřejněním hlášení o pádu přijímáme opatření k automatické úpravě osobních údajů. Případné informace poskytnuté vámi v poli komentářů nijak neupravujeme.

* **Chyby SSL**
{: #ssl-errors }

	V případě přerušení zabezpečeného připojení na webové stránky máte možnost zaslat společnosti Mozilla chybové hlášení. Toto hlášení zaznamenává certifikát webové stránky, jakož i diagnostické chybové kódy. Tato informace pomáhá společnosti Mozilla monitorovat efektivitu „vložených” certifikátů webových stránek a zjišťovat potenciální útoky typu phishing proti našim uživatelům.

* **Doplňky**
{: #addons }

	Firefox nabízí ve správci doplňků stránku Získání doplňků, která nabízí populární doplňky a zobrazuje přizpůsobená doporučení na základě těch doplňků, které jste již instalovali. Za účelem zobrazení přizpůsobených doporučení Firefox zasílá informace Mozille, včetně seznamu doplňků, které jste si instalovali, informace o verzi Firefoxu a vaší IP adrese. K této komunikaci dochází pouze tehdy, když je stránka Získání doplňků otevřená, a může být vypnuta dle následujících [pokynů](https://blog.mozilla.org/addons/how-to-opt-out-of-add-on-metadata-updates/). Správce doplňků ve Firefoxu má vyhledávací pole, kam můžete zadat klíčová slova za účelem hledání, a Mozilla shromažďuje tato vyhledávání klíčových slov, jakož i informace o vaší verzi Firefoxu, poloze a operačním systému, aby vám zobrazil doporučení.

* **Automaticky otevírané oznámení**
{: #push-notifications }

	Automaticky otevírané oznámení umožňuje stránkám zasílat oznámení a aktuální informace pro vás, pokud se zaregistrujete. Aby vám byla oznámení doručována, Firefox zasílá společnosti Mozilla informace o tom, u kterých stránek jste souhlasili s přijímáním Automaticky otevíraných oznámení. Tyto informace uchováme v anonymizované formě společně s počtem oznámení, které vám jednotlivé stránky zobrazují. Abychom vývojářům umožnili vylepšit jejich používání Automaticky otevíraných oznámení, společnost Mozilla sdílí souhrnné informace s některými vývojáři, včetně počtu návštěvníků stránek, kteří se zaregistrovali nebo zrušili svou registraci pro odběr Automaticky otevíraných oznámení. Správu Automaticky otevíraných oznámení ve Firefoxu můžete provádět podle [těchto pokynů](https://support.mozilla.org/kb/push-notifications-firefox).

* **Snímky obrazovky aplikace Firefox**
{: #screenshots }

	__Nahrávání snímků obrazovky__
	Snímky obrazovky, které se rozhodnete nahrát, se odesílají společnosti Mozilla a jsou ukládány po uvedenou omezenou dobu, kterou můžete změnit.  Můžete využívat přístup k vašim nahraným snímkům obrazovky, pokud je to rozumně nezbytné pro poskytování služby.  Nahrané snímky obrazovky můžete kdykoliv odstranit.  

	__Údaje o interakci__
	Získáváme údaje, jako jsou návštěvy webových stránek Firefox Screenshots, jak často přistupujete ke snímkům obrazovky, které nahráváte a jak je sdílíte s ostatními, stejně jako vaše používání tlačítek, dlaždic a pohyby myší související s pořízením snímku obrazovky.  
Pro návštěvy webových stránek Firefox Screenshots naše [zásady ochrany osobních údajů na webových stránkách](https://www.mozilla.org/privacy/websites/) popisují typy dat, které shromažďujeme. 

	__Technická data__
	Získáváme taková data jako je průměrná velikost a počet vámi nahraných snímků obrazovky, vaše verze prohlížeče Firefox, operační systém zařízení a chyby.  Adresa IP využitá pro přístup na webové stránky Firefox Screenshots je dočasně shromažďuje v rámci standardního protokolu serveru. 

	Přečtěte si úplné znění dokumentace [zde](https://github.com/mozilla-services/screenshots/blob/master/docs/METRICS.md) nebo odstraňte své snímky obrazovky [zde](https://screenshots.firefox.com/leave-screenshots).

Pokud není uvedeno jinak, toto oznámení o ochraně osobních údajů se vztahuje k poslední obecné verzi vydání Firefoxu. Naše předběžné verze vydání (vydání Beta/Developer, Nightly a TestFlight) jsou dosud součástí aktivního vývoje a mohou obsahovat nové funkce nebo mít odlišné charakteristiky ochrany osobních údajů. Verze předběžných vydání automaticky zasílají společnosti Mozilla [Telemetrická data](https://gecko.readthedocs.io/en/latest/toolkit/components/telemetry/telemetry/index.html), která nám pomáhají Firefox vylepšovat.
{: #pre-release }
