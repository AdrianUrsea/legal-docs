Ultimo aggiornamento: 26 settembre 2017

#### Riepilogo

La sezione iniziale riepiloga i termini descritti in seguito. Questo riepilogo viene fornito per aiutare gli utenti a comprendere i termini di servizio; assicurarsi tuttavia di leggere l’intero documento perché, accettandolo, vengono considerati accettati tutti i termini, non solo quanto descritto nel riepilogo.

- Firefox Cloud Services (i “Servizi”) consiste in una suite di servizi forniti all’utente da Mozilla.
- I servizi sono forniti “così come sono” e senza garanzie di alcun tipo. Esistono una serie di importanti limitazioni della responsabilità di Mozilla per eventuali danni derivanti dall’utilizzo dei Servizi da parte dell’utente.

#### Termini di servizio

1. #### Introduzione

    I presenti Termini di servizio (“<u>Termini</u>”) governano l’utilizzo da parte dell’utente dei Firefox Cloud Services, suite di servizi online offerta da Mozilla (i “Servizi”).

2. #### Firefox Account

    Per usare alcuni dei servizi, dovrete creare un account Firefox.  Durante la registrazione, vi sarà chiesto di impostare una password. Sarete responsabili di mantenere riservata la password e delle attività del vostro account Firefox. Mozilla non è responsabile di alcuna perdita causata dall’uso non autorizzato del vostro account  Firefox.

3. #### Funzioni

    Firefox Sync consente all’utente l’accesso alle informazioni memorizzate in Firefox, quali schede, barra degli indirizzi, password, segnalibri e preferenze del browser, da diversi dispositivi. Firefox Sync può essere attivato e disattivato nelle impostazioni di Firefox.

    *Trova dispositivo* consente di localizzare a distanza un dispositivo Firefox OS e di controllarne alcune funzioni, come la visualizzazione delle posizioni recenti, la cancellazione di contenuti locali, l’attivazione della suoneria o del blocco schermo e la visualizzazione di messaggi. Per poter utilizzare queste funzioni è necessario attivare *Trova dispositivo* nelle impostazioni del dispositivo. *Trova dispositivo* funziona anche se i suoni e le impostazioni di localizzazione del dispositivo sono disattivati. È possibile disattivare questa funzione accedendo alle impostazioni del dispositivo.

    Se si è perso il proprio dispositivo, è possibile accedere a https://find.firefox.com/ utilizzando le credenziali dell’account Firefox per localizzare e controllare a distanza il dispositivo. Se il dispositivo è acceso e connesso a Internet, saremo in grado di rilevarne la posizione approssimativa. La trasmissione dei dati potrebbe comportare addebiti aggiuntivi, se previsti, da parte del proprio operatore telefonico. Se si ritiene che il proprio dispositivo sia stato rubato, consigliamo di contattare le forze dell’ordine. Fare attenzione a condividere eventuali informazioni personali, in quanto i messaggi visualizzati sul dispositivo potranno essere letti da chiunque.
    
    Firefox Screenshots vi consente di catturare il contenuto delle pagine web da visualizzare più tardi da voi o da altri. Vedere [qui](https://www.mozilla.org/about/legal/report-infringement/) per segnalare reclami di violazione di copyright o di marchi commerciali su Screenshots. Per segnalare un uso improprio, inviateci il link alla schermata all’indirizzo e-mail screenshots-report@mozilla.com.

4. #### Politica sulla privacy

    [L’ Avviso sulla privacy di Firefox](https://www.mozilla.org/privacy/firefox/) descrive i dettagli su quanto riceviamo sul vostro uso dei servizi e su come utilizziamo queste informazioni. Utilizziamo le informazioni ricevute attraverso i Servizi come descritto nella nostra [Informativa sulla privacy di Mozilla](https://www.mozilla.org/privacy/).

5. #### Contenuti dell’utente nei nostri Servizi

    L’utente può caricare contenuti nell’ambito delle funzionalità offerte dai Servizi. Caricando tali contenuti, l’utente concede una licenza non esclusiva, gratuita e globale di utilizzo dei propri contenuti in connessione con la fornitura dei Servizi. L’utente dichiara e garantisce con la presente che i propri contenuti non violeranno i diritti di terzi e saranno conformi alle linee guida sui contenuti di Mozilla.

6. #### Diritti di proprietà di Mozilla

    Mozilla non concede all’utente alcun diritto di proprietà intellettuale sui Servizi non specificamente indicato nei presenti Termini. Ad esempio, questi Termini non concedono il diritto di utilizzare copyright, nomi commerciali, marchi commerciali, marchi di servizio, loghi, nomi di dominio o qualsiasi altra caratteristica distintiva del marchio Mozilla. I Servizi sono distribuiti in base alla [Licenza Pubblica Mozilla](https://www.mozilla.org/MPL/) e sono soggetti alla versione attuale della stessa.

7. #### Fine; Cessazione

    I presenti Termini continueranno a essere applicabili fino alla loro cessazione da parte dell’utente o di Mozilla. L’utente potrà scegliere di interromperne la validità in qualsiasi momento e per qualsiasi ragione, disattivando il proprio account Firefox e interrompendo l’utilizzo dei Servizi.

    Possiamo sospendere o interrompere l’accesso ai Servizi da parte dell’utente in qualsiasi momento e per qualsiasi motivo, incluso, senza limitazioni, nel caso in cui ragionevolmente riteniamo che: (i) l’utente abbia violato questi Termini, (ii) l’utente abbia creato un rischio di fatto o ci abbia esposto a possibili rischi legali; oppure (iii) la fornitura dei Servizi all’utente non sia più commercialmente valida. Faremo il possibile per inviare una notifica all’utente utilizzando l’indirizzo email associato al suo account Firefox, oppure al suo successivo tentativo di accesso ai Servizi.

    In tutti questi casi, i presenti Termini saranno considerati conclusi, inclusa, senza limitazioni, la licenza dell’utente all’utilizzo dei Servizi, fatta eccezione per le seguenti sezioni, che continueranno a essere applicabili: Indennizzo, Esclusione di garanzia, Limitazione di responsabilità, Varie ed eventuali.

8. #### Indennizzo

    L’utente accetta di difendere, indennizzare ed esonerare da ogni responsabilità Mozilla, i suoi appaltatori, collaboratori esterni, concessori di licenze e partner, così come i loro rispettivi direttori, funzionari, dipendenti e agenti ("Parti indennizzate") da e contro qualsiasi rivendicazione di terze parti e spese, inclusi gli onorari di avvocati, derivanti da o relative all’uso dei Servizi da parte dell’utente (incluso, senza limitazioni, dai contenuti caricati dall’utente).

9. #### Esclusione di garanzia; Limitazione di responsabilità

    I SERVIZI SONO FORNITI "COSÌ COME SONO" CON TUTTI I DIFETTI. NELLA MISURA CONSENTITA DALLA LEGGE, MOZILLA E LE PARTI INDENNIZZATE ESCLUDONO CON LA PRESENTE OGNI GARANZIA, ESPRESSA O IMPLICITA, INCLUSE, SENZA LIMITAZIONI, GARANZIE CHE I SERVIZI SIANO PRIVI DI DIFETTI, COMMERCIABILI, IDONEI A UNO SCOPO PARTICOLARE E CHE NON VIOLINO ALCUN DIRITTO. L’UTENTE SI ASSUME L’INTERO RISCHIO SIA PER QUANTO RIGUARDA LA SCELTA DI UTILIZZARE I SERVIZI PER I PROPRI FINI CHE PER LA QUALITÀ E LE PRESTAZIONI DEI SERVIZI STESSI, INCLUSO, SENZA LIMITAZIONI, IL RISCHIO CHE I PROPRI CONTENUTI VENGANO ELIMINATI O DANNEGGIATI O CHE QUALCUN ALTRO ACCEDA AL PROPRIO ACCOUNT. LA PRESENTE LIMITAZIONE SARÀ APPLICATA INDIPENDENTEMENTE DAL FALLIMENTO DELLO SCOPO ESSENZIALE DI QUALSIASI RIMEDIO. ALCUNE GIURISDIZIONI NON CONSENTONO L’ESCLUSIONE O LA LIMITAZIONE DELLE GARANZIE IMPLICITE, PERTANTO QUESTA ESCLUSIONE DI GARANZIA POTREBBE NON ESSERE APPLICABILE PER L’UTENTE.

    FATTA ECCEZIONE PER QUANTO PREVISTO DALLA LEGGE, MOZILLA E LE PARTI INDENNIZZATE NON SARANNO RESPONSABILI PER NESSUN DANNO INDIRETTO, SPECIALE, INCIDENTALE, CONSEQUENZIALE O ESEMPLARE DERIVANTE O IN QUALSIASI MODO RELATIVO AI PRESENTI TERMINI O ALL’USO O ALL’INCAPACITÀ DI USARE I SERVIZI, INCLUSI, SENZA LIMITAZIONI, DANNI DIRETTI E INDIRETTI PER PERDITA DI REPUTAZIONE, INTERRUZIONE DEL LAVORO, PERDITA DI PROFITTI, PERDITA DI DATI E GUASTI O MALFUNZIONAMENTI DEL COMPUTER, ANCHE SE LE PARTI SONO STATE AVVISATE DELLA POSSIBILITÀ DI TALI DANNI E INDIPENDENTEMENTE DALLA SPIEGAZIONE (CONTRATTO, ILLECITO O ALTRO) SUI CUI SI BASA TALE RIVENDICAZIONE. LA RESPONSABILITÀ COLLETTIVA DI MOZILLA E DELLE PARTI INDENNIZZATE IN BASE A QUESTO CONTRATTO, NON SUPERERÀ L’IMPORTO DI 500$ (CINQUECENTO DOLLARI USA). ALCUNE GIURISDIZIONI NON CONSENTONO L’ESCLUSIONE O LA LIMITAZIONE DEI DANNI INCIDENTALI, CONSEQUENZIALI O SPECIALI, PERTANTO QUESTA ESCLUSIONE E LIMITAZIONE POTREBBE NON ESSERE APPLICABILE PER L’UTENTE.

10. #### Modifiche ai presenti Termini

    Mozilla potrà aggiornare i presenti Termini di volta in volta per integrare una nuova funzione dei Servizi o per chiarire un provvedimento. I Termini aggiornati saranno pubblicati online. Se le modifiche sono sostanziali, annunceremo la loro pubblicazione mediante i canali solitamente utilizzati da Mozilla per questa funzione, come i blog e i forum. L’uso continuato dei Servizi da parte dell’utente dopo la data di entrata in vigore di tali modifiche costituisce l’accettazione delle stesse. Per una maggiore praticità, pubblicheremo la decorrenza della revisione all’inizio di questa pagina.

11. #### Varie ed eventuali

    I presenti Termini costituiscono l’intero accordo tra Mozilla e l’utente relativamente all’uso dei Servizi e sono governati dalle leggi dello Stato della California, USA, con esclusione delle disposizioni in materia di conflitto di leggi. Se una qualsiasi parte dei presenti Termini sarà ritenuta non valida o non applicabile, le parti rimanenti resteranno in vigore a tutti gli effetti. In caso di conflitto tra una versione tradotta dei presenti Termini e la versione in lingua inglese, prevarrà la versione in lingua inglese.

12. #### Contatti

    È possibile contattare Mozilla presso

    <address>
      Mozilla Corporation
      Att.: Mozilla - Avvisi legali
      331 E. Evelyn Ave.,
      Mountain View, CA 94041
    </address>
