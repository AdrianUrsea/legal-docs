# Zasady prywatności usług Firefox Cloud Services

29 sierpnia 2014 r.
{: datetime="2014-08-29" }

Przywiązujemy dużą wagę do ochrony prywatności użytkowników. Jeśli usługi Firefox Cloud Services („Usługi”) obejmują przesyłanie informacji do firmy Mozilla (to my), [Polityka prywatności firmy Mozilla](https://www.mozilla.org/privacy/) reguluje wykorzystywanie takich danych przez nas.

## Co warto wiedzieć:

Użytkownik przesyła do nas dane różnego rodzaju, w zależności od używanych funkcji Usług.  Więcej informacji.

* **Konto Firefox**: Kiedy użytkownik dokona rejestracji w celu uzyskania konta, otrzymujemy informacje obejmujące jego adres e-mail i utworzone hasło.
* **Funkcja Sync**: Jeśli użytkownik korzysta z funkcji Sync, otrzymujemy określone informacje umożliwiające synchronizowanie kart, dodatku awesome bar, haseł, zakładek, preferencji przeglądarki i innych danych między różnymi urządzeniami.
* **Znajdź moje urządzenie**: Jeśli użytkownik włączy funkcję Znajdź moje urządzenie, otrzymamy przybliżoną lokalizację jego urządzenia, tylko jeśli zaloguje się na konto Firefox i poprosi o zlokalizowanie połączonego urządzenia.  Po zalogowaniu się użytkownik może zobaczyć ostatnie znane lokalizacje urządzenia na mapie.  Regularnie usuwamy te lokalizacje i nie zbieramy informacji o kolejnych, o ile nie poprosi o to użytkownik.

---------------------------------------

Korzystamy z ciasteczek, przezroczystych plików GIF i innych technologii internetowych, aby ulepszać nasze produkty i usługi.  Więcej informacji.

* **Narzędzia obsługi danych w Internecie**: Korzystamy z „narzędzi obsługi danych w Internecie”, takich jak ciasteczka, przezroczyste pliki GIF i internetowe sygnały nawigacyjne, aby zapewniać określoną funkcjonalność naszych produktów i usług. Na przykład ciasteczka służą do obsługi logowania się i uwierzytelniania użytkowników. Korzystamy również z tych samych narzędzi, aby ulepszać nasze produkty i usługi. Na przykład używamy ciasteczek podczas analizy ruchu internetowego.

* **Opcje**: Więcej informacji na temat ciasteczek i zarządzania nimi w przeglądarce Firefox można uzyskać, klikając [tutaj](https://support.mozilla.org/pl/kb/ciasteczka). Należy pamiętać, że określone funkcje naszych produktów i produktów innych firm mogą działać nieprawidłowo bez obsługi ciasteczek.
