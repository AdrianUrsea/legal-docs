# Napomena o privatnosti usluge Firefox Cloud Services

17. srpnja 2015.
{: datetime="2015-07-17" }

Stalo nam je do vaše privatnosti. Kada Firefox Cloud Services („Usluga“) pošalje podatke Mozilli (to smo mi), [Pravila privatnosti Mozille](https://www.mozilla.org/privacy/) opisuju kako se koristimo tim podacima.

## Što biste trebali znati:

Ovisno o sadržajima Usluga kojima se koristite, šaljete nam različite vrste podataka.

* **Firefox račun**: Kada se prijavljujete za račun, primamo vašu adresu e-pošte i zaporku. Možete još dodati i sliku profila. Ako odaberete Gravatar, dijelit ćemo vašu adresu e-pošte s uslugom Gravatar radi dobivanja slike profila.
* **Sync**: Ako se koristite uslugom Sync, primamo različite podatke radi sinkroniziranja vaših kartica, fenomenalnih traka, zaporki, zabilješki, postavki preglednika i drugih podataka među uređajima.
* **Nađi moj uređaj**: Ako onemogućite Nađi moj uređaj, primit ćemo približnu lokaciju vašeg uređaja samo kada se prijavite u vaš Firefox račun i izričito zatražite od nas da lociramo povezani uređaj.  Tijekom prijave, na mapi možete vidjeti zadnje poznate lokacije svojeg uređaja.  Redovito brišemo te lokacije i nećemo prikupljati daljnje lokacije sve dok to ne zatražite od nas. 

---------------------------------------

Koristimo kolačiće, čiste GIF-ove i druge web-tehnologije radi ponude i poboljšanja naših proizvoda i usluga.

* **Mrežni alati za obradu podataka**: Koristimo mrežne alate za obradu podataka kao što su kolačići, čisti GIF-ovi i web-pratilice kako bismo osigurali funkcionalnost naših proizvoda i usluga. Primjerice, kolačići nam pomažu prilikom prijave i provjere autentičnosti korisnika. Iste alate koristimo i za prikupljanje podataka radi poboljšanja naših proizvoda i usluga. Primjerice, kolačiće koristimo za prikupljanje podataka za web-analize.

* **Opcije**: Saznajte više o kolačićima i njihovom upravljanju u pregledniku Firefox tako da kliknete [ovdje](https://support.mozilla.org/hr/kb/Kola%C4%8Di%C4%87i). Imajte na umu da neke značajke naših i drugih proizvoda i usluga možda neće ispravno funkcionirati bez kolačića.
