# Firefox Cloud Services – Informativa sulla privacy

17 luglio, 2015
{: datetime="2015-07-17" }

La privacy degli utenti è importante. L’[informativa sulla privacy di Mozilla](https://www.mozilla.org/privacy/) descrive il modo in cui vengono utilizzate le informazioni trasmesse dai Firefox Cloud Services (i “Servizi”) a Mozilla (noi).

## Cose da sapere

Il tipo di dati trasmessi varia a seconda delle funzioni dei vari servizi che vengono utilizzate.

* **Account Firefox**: quando si crea un account, Mozilla riceve il relativo indirizzo e-mail e un'impronta (hash) della password. È inoltre possibile aggiungere un'immagine del profilo. Se si sceglie Gravatar, l'indirizzo e-mail verrà condiviso con Gravatar per ottenere l'immagine del profilo.
* **Sync**: nel momento in cui si utilizza Sync riceviamo diverse informazioni necessarie per sincronizzare le schede, la barra degli indirizzi, le password, i segnalibri, le impostazioni del browser e altri dati nei vari dispositivi.
* **Trova dispositivo**: attivando la funzione *Trova dispositivo* saremo in grado di rilevare la posizione approssimativa del dispositivo solo dopo che l’utente avrà effettuato l’accesso al proprio account Firefox ed esplicitamente richiesto di localizzare un dispositivo connesso. Quando si è connessi sarà possibile visualizzare su una mappa le ultime posizioni conosciute del dispositivo. Eliminiamo regolarmente tali informazioni e non acquisiamo ulteriori dati sulla posizione fino a quando non viene espressamente richiesto dall’utente.

---------------------------------------

Utilizziamo inoltre cookie, GIF trasparenti e altre tecnologie web per offrire e migliorare i nostri prodotti e servizi.

* **Strumenti di dati online**: per garantire la funzionalità dei nostri prodotti e servizi utilizziamo una serie di “strumenti di dati online” quali cookie, GIF trasparenti e *web beacon*. Ad esempio, i cookie aiutano gli utenti in fase di accesso e autenticazione. Utilizziamo gli stessi strumenti anche per raccogliere dati e migliorare i nostri prodotti e servizi. Ad esempio, utilizziamo i cookie per offrire dati di web analytics.

* **Opzioni**: per ulteriori informazioni sui cookie e su come gestirli in Firefox, consultare [questa pagina](https://support.mozilla.org/it/kb/Gestione%20dei%20cookie). È importante notare che alcune funzioni dei nostri prodotti e servizi, così come di prodotti e servizi di terze parti, potrebbero non funzionare correttamente senza il supporto dei cookie.
