# Firefox Cloud Services – Informativa sulla privacy

29 agosto 2014
{: datetime="2014-08-29" }

La privacy degli utenti è importante. L'[informativa sulla privacy di Mozilla](https://www.mozilla.org/privacy/) descrive in quale modo vengono utilizzate le informazioni trasmesse dai Firefox Cloud Services (i "Servizi") a Mozilla (noi).

## Informazioni importanti

Il tipo di dati trasmessi varia a seconda delle funzioni dei vari servizi che vengono utilizzate.

* **Firefox Account**: quando si crea un account, riceviamo l'indirizzo email dell'utente e la password.
* **Sync**: nel momento in cui si utilizza Sync, riceviamo diverse informazioni necessarie per sincronizzare le schede, la barra degli indirizzi, le password, i segnalibri, le impostazioni del browser e altri dati nei vari dispositivi.
* **Trova il mio dispositivo** Se attivi la funzione Trova il mio dispositivo, saremo in grado di rilevare la posizione approssimativa del tuo dispositivo solo dopo che avrai eseguito l'accesso al tuo account Firefox e che avrai esplicitamente richiesto di localizzare un dispositivo connesso. Mentre sei connesso, potrai visualizzare su una mappa le ultime posizioni conosciute del tuo dispositivo.  Cancelliamo regolarmente tali informazioni e non acquisiremo altri dati sulla posizione fino a quando non ce lo richiederai espressamente.

---------------------------------------

Usiamo inoltre cookie, GIF trasparenti e altre tecnologie web per offrire e migliorare i nostri prodotti e servizi.

* **Strumenti di dati online**: per garantire la funzionalità dei nostri prodotti e servizi utilizziamo una serie di "strumenti di dati online" quali cookie, GIF trasparenti e *web beacon*. Ad esempio i cookie aiutano gli utenti in fase di accesso e autenticazione. Utilizziamo gli stessi strumenti anche per raccogliere dati e migliorare i nostri prodotti e servizi. Ad esempio, utilizziamo i cookie per offrire dati di web analytics.

* **Opzioni**: per ulteriori informazioni sui cookie e su come gestirli in Firefox, consultare [questa pagina](https://support.mozilla.org/it/kb/Gestione%20dei%20cookie). È importante notare che alcune funzioni dei nostri prodotti e servizi, così come di prodotti e servizi di terze parti, potrebbero non funzionare correttamente senza il supporto dei cookie.
