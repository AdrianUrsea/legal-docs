# Firefox Cloud Services Adatvédelmi nyilatkozat

2015. július 17.
{: datetime="2015-07-17" }

Fontos számunkra az Ön adatainak védelme. A Firefox Cloud Services (a „Szolgáltatások”) információkat küld a Mozilla vállalatnak (azaz nekünk), amelyek felhasználásáról [Mozilla Adatvédelmi Irányelveinkben](https://www.mozilla.org/privacy/) olvashat.

## Tudnivalók:

Attól függően, hogy a Szolgáltatások mely funkcióit használja, Ön különböző típusú adatokat küld nekünk.

* **Firefox-fiók**: Amikor fiókot nyit, megkapjuk e-mail címét és jelszava kivonatát. Továbbá lehetősége van profilkép hozzáadására. Ha a Gravatart választja, közöljük a Gravatarral e-mail címét, hogy megkaphassuk profilképét.
* **Sync**: A Sync használata esetén számos információt kapunk a lapok, az Awesome Bar, a jelszavak, a könyvjelzők, a böngészőbeállítások és a különböző Firefox eszközökön tárolt egyéb adatok szinkronizálása érdekében.
* **Eszközkereső**: Ha bekapcsolja az Eszközkereső funkciót, csak akkor kapjuk meg eszköze hozzávetőleges helyét, ha Ön bejelentkezik Firefox-fiókjába, és kifejezetten felkér minket csatlakoztatott eszköze helyének megállapítására. Amíg bejelentkezve marad, a térképen láthatja eszköze legutóbbi ismert helyeit. Ezeket a helyeket rendszeresen töröljük, és amíg nem kér fel rá minket, nem gyűjtjük a további helyeket.

---------------------------------------

Cookie-kat, clear GIF-eket és egyéb webes technológiákat alkalmazunk termékeink és szolgáltatásaink biztosítása és fejlesztése érdekében.

* **Online adateszközök**: Ún. „online adateszközöket”, pl. cookie-kat, clear GIF-eket és webes irányjelzőket használunk termékeink és szolgáltatásaink biztosítása érdekében. A cookie-k például a bejelentkezés és hitelesítés során nyújtanak segítséget. Ugyanezeket az eszközöket használjuk a termékeink és szolgáltatásaink fejlesztése érdekében történő adatgyűjtés során is. Például a cookie-k segítségével készítünk webes elemzést.

* **Beállítások**: [Ide](https://support.mozilla.org/hu/kb/S%C3%BCtik%20kezel%C3%A9se) kattintva többet tudhat meg a cookie-król és a cookie-k kezeléséről a Firefox rendszerben. Előfordulhat, hogy a cookie-k nélkül vállalatunk és mások termékeinek és szolgáltatásainak bizonyos funkciói nem működnek megfelelően.
