# Napomena o privatnosti usluge Firefox Hello

25\. studenog 2014\.
{: datetime="2014-11-25" }

Stalo nam je do vaše privatnosti. Kada usluga Hello pošalje podatke Mozilli (to smo mi), Pravila privatnosti Mozille opisuju kako se koristimo tim podacima.

## Što biste trebali znati:

Kada upućujete pozive, neke informacije šalju se Mozilli kako bi uspostavila poziv. Kada se poziv uspostavi, vaša je komunikacija kodirana.

* **Firefox računi**: Računi se po vašem izboru mogu koristiti uz uslugu Firefox Hello.  Kada se prijavite na Firefox račun, vaš Firefox preglednik šalje Mozilli naziv vašeg računa kako bi usmjerila pozive prema vama. Kako biste saznali više o tome kako Firefox računi koriste podatke, kliknite [ovdje](https://www.mozilla.org/en-US/privacy/firefox-cloud/).

* **Kontakti**: Možete uvesti ili dodati nove kontakte kako biste načinili imenik s adresama e-pošte, slikama profila i imenima osoba kojima možete upućivati pozive.  Ove informacije pohranjuju se lokalno na vašem uređaju.

* **Razgovori**: Kako bi usmjerio pozive, vaš Firefox preglednik kodira i šalje nam informacije povezane s kontaktom osobe koju želite pozvati te URL razgovora. Kada razgovor završi, ove informacije brišemo.

* **Povratne informacije i podrška**: Slanje povratnih informacija Mozilli nije obvezno.  Informacije nam možete poslati kada nam pošaljete izvještaj o rušenju ili pošaljete izvještaj na naš forum za podršku.

---------------------------------------

Na temelju korištenja Usluge automatski primamo određene metričke podatke.

* **Metrika izvođenja**: Automatski primamo podatke o izvođenju i odzivu za pozive i pokušajima uspostave poziva kako bismo otkrili probleme, dijagnosticirali ih i poboljšali uslugu Firefox Hello.  Primjerice, podaci koje primamo uključuju kvalitetu audio i video prijenosa, podatke o neuspjelim i prekinutim pozivima, trajanju poziva, zatamnjenim IP adresama, zatamnjenoj mreži i hardveru (npr. o tome nalazite li se na wi-fi ili mobilnoj mreži) te vremenske oznake.

* **Metrika korištenja**: Primamo zbirne informacije o tome koliko osoba koristi Usluge, o vrstama operativnih sustava i preglednika te zemljama u kojima se Usluge koriste.

* **Izvješća**: Primamo zbirne informacije o tome koliko osoba koristi Usluge, o vrstama operativnih sustava i preglednika te zemljama u kojima se Usluge koriste.

---------------------------------------

Usluga Firefox Hello omogućena je u suradnji s tvrtkom TokBox (u nastavku „TokBox”) kojoj šalje podatke u sklopu pružanja usluge.  Ova napomena opisuje samo kako Mozilla postupa s informacijama koje primamo od vas. Kako biste saznali više o tome kako tvrtka TokBox postupa s podacima, pročitajte njezina [Pravila privatnosti]( https://tokbox.com/support/privacy-policy)
