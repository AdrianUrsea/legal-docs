# Firefox Hello गोपनीयता सूचना

25 नवंबर 2014
{: datetime="2014-11-25" }

हम आपकी गोपनीयता का ध्यान रखते हैं. Hello द्वारा Mozilla (जो कि हम हैं) को जानकारी भेजे जाने पर, हमारी गोपनीयता नीति यह बताती है कि हम उस जानकारी को कैसे प्रबंधित करते हैं.

## वे बातें जो आपको जानना चाहिए:

जब आप कॉल करते हैं तो कुछ जानकारी Mozilla को भेजी जाती है ताकि वह कॉल को कनेक्ट कर  सके. कनेक्ट हो जाने पर, आपके संचार एन्क्रिप्ट किए जाते हैं.

* **Firefox खाते**: Firefox Hello के साथ उपयोग के लिए खाते वैकल्पिक होते हैं.  यदि आप किसी Firefox खाते के साथ साइन-इन करते हैं, तो आपका Firefox ब्राउज़र आपके खाते का नाम Mozilla को भेजता है ताकि कॉल आपकी ओर भेजे जा सकें. Firefox खातों द्वारा डेटा का उपयोग किस प्रकार किया जाता है इसके बारे में अधिक जानकारी के लिए [यहां]क्लिक करें(https://www.mozilla.org/en-US/privacy/firefox-cloud/).

* **संपर्क**: ईमेल पते, प्रोफाइल चित्र तथा जिन्हें आप कॉल कर सकते हों उनके नामों के साथ एक पता पुस्तिका तैयार करने के लिए आप नए संपर्क आयात कर सकते हैं या नए संपर्क जोड़ सकते हैं.  यह जानकारी आपके डिवाइस पर स्थानीय रूप से संग्रहीत की जाती है.

* **वार्तालाप**: कॉल भेजने के लिए आपका Firefox ब्राउज़र, जिस संपर्क तक पहुंचने का आप प्रयास करते हैं उससे संबंधित जानकारी व वार्तालाप URL एन्क्रिप्ट कर हमें भेजता है. कॉल समाप्त हो जाने के बाद हम यह जानकारी हटा देते हैं.

* **फ़ीडबैक और सहायता**: Mozilla को फ़ीडबैक भेजना वैकल्पिक है.  आप हमारे सहायता फ़ोरम पर एक क्रैश रिपोर्ट या रिपोर्ट द्वारा भी हमें जानकारी दे सकते हैं.

---------------------------------------

इस सेवा का उपयोग करने पर कुछ जानकारियां हमें स्वचालित रूप से प्राप्त हो जाती हैं.

* **प्रदर्शन मीट्रिक्स**: शिकायती मामलों का पता लगाने, उनके निदान व Firefox Hello के सुधार की दृष्टि से हमें कॉल व प्रयासगत कॉल्स के बारे में निष्पादन व प्रतिक्रियात्मक डेटा स्वचालित रूप से प्राप्त हो जाता है.  उदाहरण के लिए हमें प्राप्त डेटा में आडियो व वीडियो स्ट्रीम्स की गुणवत्ता, कॉल असफल रहीं या काट दी गई थीं, कॉल की अवधि, ढंके या अस्पष्ट किए गए IP पते या नेटवर्क तथा हार्डवेयर डेटा (उदा. आप wifi या सेल्युलर नेटवर्क पर हैं) व टाइमस्टैम्प्स आदि शामिल रहते हैं.

* **उपयोग मीट्रिक्स**: हमारी सेवा का उपयोग कितने लोग करते हैं, ऑपरेटिंग सिस्टम और ब्राउज़र के प्रकार व सेवा का उपयोग किन देशों में होता है आदि के बारे में समस्त जानकारी हमें प्राप्त होती है.

* **रिपोर्ट**: हमारी सेवा का उपयोग कितने लोग करते हैं, ऑपरेटिंग सिस्टम और ब्राउज़र के प्रकार व सेवा का उपयोग किन देशों में होता है आदि के बारे में समस्त जानकारी हमें प्राप्त होती है.

---------------------------------------

Firefox Hello सेवा आपको TokBox, Inc. ("TokBox") के सहयोग से प्रदान की जाती है और इस काम के एक भाग के रूप में TokBox को डेटा भेजा जाता है.  यह नोटिस केवल यह बतलाता है कि Mozilla आपसे प्राप्त जानकारी का उपयोग किस प्रकार करता है. TokBox डेटा का प्रबंधन किस तरह करता है इसके बारे में अधिक जानकारी के लिए आपको उनकी निजता नीति [गोपनीयता नीति]( https://tokbox.com/support/privacy-policy) पढ़नी चाहिए
