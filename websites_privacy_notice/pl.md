# Zasady prywatności dotyczące witryn, komunikacji i ciasteczek

27 sierpnia 2014 r.
{: datetime="2014-08-27" }

Przywiązujemy dużą wagę do ochrony prywatności użytkowników. Jeśli Mozilla (czyli my) zbiera informacje o użytkowniku, sposób ich wykorzystania reguluje [Polityka prywatności firmy Mozilla](https://www.mozilla.org/privacy/).

Zasady prywatności dotyczą witryn obsługiwanych przez firmę Mozilla, znajdujących się w domenach mozillians.org, mozilla.org, firefox.com, openbadges.org czy webmaker.org. Należą do nich między innymi witryny bugzilla.mozilla.org, reps.mozilla.org, careers.mozilla.org, developers.mozilla.org, support.mozilla.org, addons.mozilla.org i wiki.mozilla.org.

## Co warto wiedzieć

Informacje o użytkownikach możemy otrzymywać w wyniku ich interakcji z nami na platformach mediów społecznościowych, jeśli złożą podanie o pracę, staż lub stypendium, podejmą wolontariat w ramach społeczności Mozilla lub prześlą nam swoje opinie lub prośby. 
{: #personal-info }

* **Media społecznościowe**: jeśli użytkownik korzysta z naszych kont w serwisach społecznościowych, takich jak Twitter czy Facebook, możemy otrzymać jego dane osobowe. Zasady korzystania z tych serwisów regulują ich polityki prywatności, do których przeczytania zachęcamy.

* **Kandydaci do pracy, stażu i stypendium**: od osób składających do firmy Mozilla podanie o pracę, staż lub stypendium wymagamy podania imienia i nazwiska, adresu zamieszkania, numeru telefonu, adresu e-mail i CV. Informacje te posłużą do przetworzenia i oceny podania oraz do komunikacji z kandydatami w sprawie ofert. Przy podaniach o pracę pomaga nam firma zewnętrzna. Więcej informacji o zasadach przetwarzania danych przy współpracy z firmami zewnętrznymi zawiera [Polityka prywatności firmy Mozilla](https://www.mozilla.org/privacy/).

* **Współpracownicy**: wolontariat w ramach społeczności firmy Mozilla może wymagać od firmy Mozilla i innych osób komunikacji z użytkownikiem pod podanym przez niego adresem e-mail oraz uznania jego wkładu. Jeśli użytkownik prześle materiały do serwisu Bugzilla, programu Mozilla Reps lub naszej bazy kodów, jego adres e-mail i być może nazwisko zostaną udostępnione publicznie wszystkim użytkownikom Internetu. Jeśli użytkownik utworzy profil w witrynie Mozillians.org, będzie on dostępny dla pracowników i współpracowników firmy Mozilla. Dane profilu można edytować przy użyciu opcji [Ustawienia profilu](https://mozillians.org/user/edit). Czasami używamy informacji o współpracownikach ze źródeł takich jak Bugzilla, by wizualnie przedstawić zagregowane dane o społeczności Mozilla w formie pulpitów. Przykładowo: <https://wiki.mozilla.org/Contribute/Dashboards>. O ile to możliwe, staramy się minimalizować ilość publicznie widocznych danych kontaktowych.

* **Opinie użytkowników**: użytkownicy mogą dzielić się swoimi opiniami na temat naszych produktów i usług na stronach takich jak [input.mozilla.org](https://input.mozilla.org/), przy użyciu funkcji dostępnych w produktach lub za pośrednictwem takich kanałów komunikacji, jak poczta e-mail, serwis Bugzilla, usługa IRC lub konta w serwisach społecznościowych, na stronie Dołącz do nas lub za pośrednictwem grup, takich jak Student Ambassadors. Podając informacje na tych forach, należy podawać jak najmniej danych osobowych, ponieważ komentarze mogą być dostępne publicznie.

---------------------------------------

Aby ulepszać nasze produkty i usługi oraz zapewnić ich funkcjonalność, korzystamy z ciasteczek, przezroczystych plików GIF, narzędzi analitycznych firm zewnętrznych oraz adresów IP. 
{: #data-tools }

* **Ciasteczka i adresy IP**: używamy ich do zwiększania funkcjonalności niektórych produktów i usług. Ciasteczek używamy na przykład do zapamiętywania preferencji językowych użytkowników i dodatków przeglądarki Firefox. Pomagają również przy logowaniu i uwierzytelnianiu, dzięki czemu nie trzeba podawać haseł w witrynach używających systemu Persona. Adresy IP są wykorzystywane do dostosowania treści do danego kraju.

* **Narzędzia obsługi danych w Internecie**: używamy przezroczystych plików GIF i narzędzi analitycznych, by dowiedzieć się, jak użytkownicy korzystają z naszych produktów, usług oraz metod komunikacji w naszych witrynach, kampaniach internetowych, wstawkach, urządzeniach i na innych platformach. 

* **Usługi firm zewnętrznych** Korzystamy z usług firm zewnętrznych, takich jak Google Analytics czy Optimizely. Używają one ciasteczek, adresów IP oraz internetowych narzędzi analizy danych do obsługi naszych witryn.  

---------------------------------------

Użytkownik ma kontrolę nad ustawieniami poszczególnych ciasteczek, może wskazać swoje preferencje względem ciasteczek innym, wybrać otrzymywanie jedynie tekstowych wiadomości e-mail oraz zrezygnować ze stosowania internetowych narzędzi analitycznych i optymalizujących. 
{: #user-choices }

* **Historia ciasteczek**: użytkownik może zaakceptować lub odrzucić poszczególne ciasteczka w przeglądarce Firefox w sekcji Historia na karcie Narzędzia/Opcje/Prywatność. Należy pamiętać, że określone funkcje naszych produktów i usług mogą działać nieprawidłowo bez obsługi ciasteczek.

* **Ograniczanie śledzenia**: Mozilla nie śledzi użytkowników w witrynach firm zewnętrznych w celu wyświetlania reklam kierowanych. Ograniczanie śledzenia można włączyć w przeglądarce Firefox w sekcji Śledzenie na karcie Narzędzia/Opcje/Prywatność. Pozwala to wskazać witrynom zewnętrznym, jak mają zbierać i wykorzystywać online dane użytkownika.

* **Wiadomości e-mail**: otrzymywanie naszych informacji marketingowych jest opcjonalne. Można zrezygnować z ich otrzymywania, klikając łącze w stopce otrzymanej wiadomości e-mail lub zmieniając [preferencje wiadomości e-mail od firmy Mozilla](https://www.mozilla.org/newsletter/recovery/). Funkcjonalność przezroczystych plików GIF można wyłączyć, wyświetlając wiadomości od nas w formacie czysto tekstowym.

* **Analityka i optymalizacja**: jeśli użytkownik nie chce, by usługa Google Analytics zbierała informacje o jego wizytach w witrynach firmy Mozilla, może zainstalować [dodatek do przeglądarki blokujący Google Analytics](https://tools.google.com/dlpage/gaoptout). Dodatek dba o anonimowość wizyt i uniemożliwia przesyłanie danych do usługi Google Analytics.
Jeśli użytkownik nie chce, by usługa Optimizely zbierała informacje o jego wizytach w witrynach firmy Mozilla, więcej informacji znajdzie w [witrynie rezygnacji z usługi Optimizely](https://www.optimizely.com/opt_out).

* **Media społecznościowe**: przyciski społecznościowe w witrynach firmy Mozilla zostały zaprojektowane tak, by nie udostępniać żadnych danych dostawcom usług społecznościowych, dopóki nie kliknie ich użytkownik.

---------------------------------------

Niektóre witryny firmy Mozilla umożliwiają zakupy (np. aplikacji lub urządzeń) albo składanie datków. Transakcje tego rodzaju są obsługiwane przez firmy zewnętrzne, a nie przez firmę Mozilla. 
{: #donations }

* **Przetwarzanie płatności**: Mozilla nie otrzymuje żadnych danych finansowych, które użytkownik przesyła do usługodawców zewnętrznych w celu przetwarzania. W trakcie transakcji będzie widoczna nazwa firmy zewnętrznej. Więcej informacji o zasadach przetwarzania danych przy współpracy z firmami zewnętrznymi zawiera [Polityka prywatności firmy Mozilla](https://www.mozilla.org/privacy/).
