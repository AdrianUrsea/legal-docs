# Webhelyekre, közleményekre és sütikre vonatkozó Adatvédelmi nyilatkozat

2017. szeptember 6.
{: datetime="2017-09-06" }

Fontos számunkra az Ön adatainak védelme. Amikor a Mozilla (vagyis mi) adatokat gyűjtünk Önről, akkor a mi [Mozilla Adatvédelmi Irányelveinkben](http://www.mozilla.org/en-US/privacy/) olvashat az adatok kezelésének módjáról.

A jelen adatvédelmi nyilatkozat a Mozilla által üzemeltetett webhelyekre és mobilalkalmazásokra vonatkozik, többek között a mozillians.org, a mozilla.org, a firefox.com és a webmaker.org tartományokra. Ide tartoznak például a következők: bugzilla.mozilla.org, reps.mozilla.org, careers.mozilla.org, developers.mozilla.org, support.mozilla.org, addons.mozilla.org és wiki.mozilla.org.

## Tudnivalók

Személyes adataihoz hozzáférhetünk például a közösségi oldalakon velünk folytatott interakciói alapján, ha jelentkezik nálunk meghirdetett állásra, gyakornoki vagy ösztöndíjas pozícióra, ha önkéntesnek jelentkezik a Mozilla közösség tagjaként, vagy ha visszajelzést küld nekünk vagy igényel tőlünk. 
{: #personal-info }

* **Közösségi oldalak**: Ha használja a közösségi oldalakon, például a Twitteren és a Facebookon elérhető fiókjainkat, akkor személyes adatokhoz juthatunk Önről. Amennyiben használja ezeket a hálózatokat, akkor ezek saját adatvédelmi irányelveit kell alkalmazni, javasoljuk, hogy olvassa el ezeket. 

* **Állásra, gyakornoki vagy ösztöndíjas pozícióra jelentkezők**: A nálunk meghirdetett állásra, gyakornoki vagy ösztöndíjas lehetőségekre jelentkezőknek meg kell adniuk nevüket, pontos címüket, telefonszámukat, e-mail címüket és az önéletrajzukat a Mozilla számára. Ezeket az adatokat a jelentkezések feldolgozására és értékelésére használjuk, és arra, hogy a jelölteket tájékoztassuk a lehetőségekről. Harmadik félként működő beszállító segíti munkánkat az állásra jelentkezők esetében. A harmadik félként működő beszállítókkal kapcsolatos adatokra vonatkozó gyakorlatunk leírása [Mozilla Adatvédelmi Irányelv] itt olvasható:(http://www.mozilla.org/en-US/privacy/).

* **Közreműködők**: A Mozilla közösség önkénteseként előfordulhat, hogy közreműködésével és erőfeszítései elismerésével kapcsolatban a Mozilla és mások fel szeretnék venni Önnel a kapcsolatot a megadott e-mail címen keresztül. Ha közreműködése a Bugzilla, a Mozilla Reps alkalmazásokkal vagy kódalapunkkal kapcsolatos, akkor az Ön e-mail címe és esetleg neve is hozzáférhetővé válik minden internet felhasználó számára. Ha Ön profilt hoz létre a Mozillians.org oldalon, az hozzáférhető lesz a Mozilla munkavállalói és közreműködői számára. Profiljának adatait itt szerkesztheti: [Profile Settings (Profilbeállítások)](https://mozillians.org/user/edit). Néha az egyes forrásokból (például a Bugzillából) származó közreműködői adatokat irányítópultokon használjuk, hogy összesített adatokat nyerjünk a Mozilla közösségről. Egy példa: [https://wiki.mozilla.org/Contribute/Dashboards](https://wiki.mozilla.org/Contribute/Dashboards). Ha van rá mód, igyekszünk a lehető legszűkebbre venni a nyilvánosan megjelenített elérhetőségek körét.

* **Fiókok**: Egyes webhelyeken – ilyen például a Marketplace, az AMO, az MDN vagy a Webmaker – fiók létrehozására van szükség fejlesztői tartalmak benyújtásához, felhasználói vélemények és megjegyzések benyújtásához, vagy bizonyos típusú alkalmazások telepítéséhez.  Ön időnként e-mailt kaphat fiókjával kapcsolatban. 

* **Felhasználói visszajelzés**: Termékeinkkel és szolgáltatásainkkal kapcsolatos visszajelzést adhat webhelyeken, például itt: [input.mozilla.org](https://input.mozilla.org/), egy termék kipróbálásával kapcsolatban, vagy más csatornákon keresztül, e-mailen, a Bugzillán, az IRC-n, közösségi oldalakon, Get Involved oldalunkon, vagy olyan csoportok útján, mint például a Student Ambassadors (Diák Nagykövetek). Kérjük, hogy ezeken a fórumokon a lehető legkevesebb személyes adatot ossza meg, mivel hozzászólásai elérhetővé válhatnak a nyilvánosság számára.

---------------------------------------

Sütiket, clear GIF-eket, egyéb harmadik fél által üzemeltetett webes technológiákat és IP-címeket alkalmazunk termékeink, szolgáltatásaink és az adatközlés biztosítása és fejlesztése érdekében. 
{: #data-tools }

* **Funkcionalitás**: Bizonyos termékek, szolgáltatások és kommunikációk funkcionalitásának javítása érdekében sütiket, a felhasználók eszközéről gyűjtött információt és IP-címeket használhatunk. Például:
    * A sütik megjegyzik, hogy ön milyen nyelvi beállításokat és kiegészítőket használ a Firefox böngészőben. Emellett segítséget nyújtanak a felhasználói bejelentkezés és hitelesítés során, így önnek egyes Mozilla webhelyeken nem kell megadnia jelszavát.  
    * Az IP-címek segítségével az adott nyelvnek és országnak megfelelően testre szabható a kommunikáció.  
    * Az eszközre vonatkozó információ – például ország, nyelv, üzemeltető és gyártó – arra szolgál, hogy ön személyre szabottan használhassa a Firefox Marketplace webhelyet és a Webmaker alkalmazást.

* **Mérések**: A sütik, az eszközinformációk és az IP-címek, valamint a „clear GIF-ek”, a sütik és a harmadik felek szolgáltatásai abban segítenek nekünk, hogy összesített formában képet kapjunk arról, hogyan használják a felhasználók a termékeinket, a szolgáltatásainkat, a kommunikációinkat, a webhelyeinket, az online kampányainkat, az oldalakról vett rövid részleteket (snippet), valamint az eszközeinket és más platformjainkat. Az alábbi eszközöket használjuk:
    * Google Analytics – ez az eszköz egy sütit helyez el a felhasználók eszközén, melynek segítségével adatokat gyűjt azzal kapcsolatban, hogyan használják a felhasználók webhelyeinket.      Az adatok lehetővé teszik számunkra az oldalakon megjelenő tartalmak fejlesztését.  
    * Optimizely és ShareProgress – ezek az eszközök sütit helyeznek el a felhasználók eszközén, ami lehetővé teszi számunkra a webes tartalmak különböző változatainak tesztelését.  Az eredmények segítségével javíthatjuk a webes felhasználói élményt felhasználóink számára.
    * A DoubleClick és Flashtalking, amely egy egyértelmű GIF-et használ a letöltési Firefox oldalunkon.  Ez segít lemérni a reklámkampányunk hatékonyságát.
    * A Yahoo Dot Pixel JavaScript programot használ a letöltési Firefox oldalunkon. Ez segít lemérni a reklámkampányunk hatékonyságát. 
    * A Firefox telepítésekor igényelhető HTTP Referral Data segít a weboldaltartomány vagy a reklámkampány kiértékelésében, amelyeken keresztül Ön a letöltési oldalunkra jutott. Az információ segítségével felmérhetjük reklámkampányaink hatékonyságát, és javíthatunk rajta.
    * Egyéb elemzési eszközök időnként kísérleti alapon. Csinálhatjuk ezt például egy új elemzési eszköz kiértékelésének elősegítése vagy meglévő elemzésgyűjtemények tesztelése céljából.

---------------------------------------

Szabályozhatja a sütikkel kapcsolatos egyéni beállításait, kiválaszthatja, hogy mely sütiket részesíti előnyben másokkal szemben, lehetősége van a web analytics jelentések és az optimalizáló eszközök lemondására. 
{: #user-choices }

* **Süti előzmények**: Az egyes sütiket a Firefox Eszközök/Beállítások/Adatvédelem előzmények részében engedélyezheti vagy tilthatja le. Ne feledje, előfordulhat, hogy a sütik nélkül vállalatunk termékeinek és szolgáltatásainak bizonyos funkciói nem működnek megfelelően.

* **Ne kövessenek**: A Mozilla nem követi nyomon felhasználóit harmadik felek webhelyein célzott hirdetések elhelyezése érdekében. Ha úgy állította be a böngészőjét, hogy „Ne kövessenek” jelet küldjön, amikor Ön a weboldalainkra lép, a Mozilla nem fogja használni a [Mérések](#data-tools) section résznél leírt egyik eszközt sem.

* **E-mail**: Marketingkommunikációnk fogadása opcionális, lehetősége van leiratkozni az e-mail lábjegyzetében foglaltak szerint, vagy saját [Mozilla e-mail beállításainak](https://www.mozilla.org/en-US/newsletter/recovery/) frissítésével.

* **Analitika és optimalizálás**: Kövesse a lenti utasításokat, hogy megakadályozza az adatgyűjtést a Mozilla weboldalainak felkereséséről.
    *  Google: Telepítse a [Google Analytics Opt-out Browser Add-on](https://tools.google.com/dlpage/gaoptout), amelynek köszönhetően névtelenek maradhatnak a látogatásai, és amely letiltja a Google Analytics számára történő adatátvitelt. Néhány Mozilla.org oldal egyértelmű GIF-eket használ, amelyek kommunikálnak a DoubleClick szolgáltatással a reklámkampányunk hatékonyságának felmérése érdekében; a személye szabott hirdetéseseket a DoubleClick révén szabályozhatja a Google hirdetésbeállításainál (be kell majd jelentkeznie a Google-fiókjába).
    *  Optimizely: [Tiltsa le www.mozilla.org](https://www.mozilla.org/?optimizely_opt_out=true) vagy még több információért keresse fel az [Optimizely](https://www.optimizely.com/opt_out) letiltási weboldalát.
    *  Yahoo: a letiltáshoz keresse fel az [Ad Interest Manager](https://aim.yahoo.com/aim/us/en/optout/) oldalát.
    *  ShareProgress: A böngészőjében bekapcsolhatja a [„Követés letiltása” funkciót](https://support.mozilla.org/kb/how-do-i-turn-do-not-track-feature).

* **Közösségi oldalak**: A Mozilla webhelyein a közösségi oldalakon történő megosztást szolgáló gombok célja az, hogy kizárólag azután ossza meg az adatait a közösségi oldal szolgáltatójával, miután rákattintott a gombra.

---------------------------------------

Némelyik Mozilla webhelyen vásárolhat (például alkalmazásokat vagy eszközöket) vagy adományozhat. Ezeket a tranzakciókat harmadik felek dolgozzák fel, nem a Mozilla. 
{: #donations }

* **Fizetések feldolgozása**: A Mozilla nem jut olyan pénzügyi adat birtokába, amelyet Ön továbbít feldolgozásra a mi harmadik félként működő beszállítónknak. A tranzakció idején a rendszer megjeleníti a harmadik fél nevét.
