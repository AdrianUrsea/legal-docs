# Informativa sulla privacy dei siti web, comunicazioni e cookie

6 settembre 2017
{: datetime="2017-09-06" }

Per Mozilla la privacy degli utenti è importante. [L’informativa sulla privacy di Mozilla](https://www.mozilla.org/privacy/) descrive il modo in cui Mozilla tratta le informazioni che raccoglie sugli utenti.

Questa informativa sulla privacy si applica alle app per dispositivi mobili e ai siti web gestiti da Mozilla, che includono, tra gli altri, i domini mozillians.org, mozilla.org, firefox.com e webmaker.org, così come anche, per esempio, bugzilla.mozilla.org, reps.mozilla.org, careers.mozilla.org, developers.mozilla.org, support.mozilla.org, addons.mozilla.org e wiki.mozilla.org.

## Cose da sapere

Possiamo ricevere informazioni personali quando gli utenti interagiscono con noi su piattaforme di social media, inviano una domanda di lavoro, tirocinio o borsa di studio, si offrono per collaborare come volontari al progetto Mozilla, inviano commenti, suggerimenti o richieste di vario genere o se partecipano a una campagna relativa a politiche o prodotti.
{: #personal-info }

* **Social media** Interagendo con i nostri account sui social media quali Twitter e Facebook, potremo ricevere delle informazioni personali. Se si utilizzano questi network, si applicheranno le rispettive politiche sulla privacy e pertanto ne consigliamo la lettura.

* **Domande di lavoro, tirocinio e borse di studio** Chiunque presenti domanda per opportunità di impiego, tirocinio o borse di studio presso Mozilla è obbligato a fornire nome, indirizzo postale, numero di telefono, indirizzo email e curriculum vitae. Utilizziamo queste informazioni per elaborare e valutare le domande e per mantenerci in contatto con gli aspiranti sugli sviluppi delle loro candidature. Un fornitore indipendente ci aiuterà nella gestione delle domande di lavoro. Per ulteriori informazioni sulle nostre pratiche riguardanti i dati e i fornitori indipendenti, consultare l’[informativa sulla privacy Mozilla](https://www.mozilla.org/privacy/).

* **Collaboratori esterni** Nel caso si decida di contribuire come volontario al progetto Mozilla, questo potrebbe implicare la necessità, da parte di Mozilla stessa e di altri soggetti, di comunicare utilizzando l’indirizzo email fornito assieme al proprio contributo e per il riconoscimento del proprio lavoro. Contribuendo a Bugzilla, Mozilla Reps, o al codice sorgente dei nostri prodotti, l’indirizzo email e probabilmente il nome dell’utente saranno disponibili pubblicamente a tutti gli utenti di Internet. Creando un profilo su Mozillians.org, questo sarà accessibile ai dipendenti e ai collaboratori esterni di Mozilla. In qualunque momento è possibile modificare i dati del profilo in [Impostazioni profilo](https://mozillians.org/user/edit). Talvolta utilizziamo informazioni sui collaboratori esterni raccolte da fonti (quali Bugzilla) nelle dashboard, per condividere a livello visivo i dati sulla comunità Mozilla. Un esempio è <https://wiki.mozilla.org/Contribute/Dashboards>. Se possibile, cerchiamo di ridurre al minimo le informazioni di contatto visualizzate pubblicamente.

* **Commenti e suggerimenti degli utenti** È possibile inviarci commenti e suggerimenti sui prodotti e servizi da noi offerti usando pagine web come [input.mozilla.org](https://input.mozilla.org/), mediante un’esperienza in-product o canali quali email, Bugzilla, IRC, account sui social media, la nostra pagina Collabora, o attraverso un gruppo come Student Ambassadors. Consigliamo di ridurre al minimo le informazioni personali condivise su questi forum, poiché i commenti potrebbero essere accessibili al pubblico.

* **Account**: alcuni siti web, ad esempio Marketplace, AMO, MDN e Webmaker, richiedono la creazione di un account per poter inviare contenuti degli sviluppatori, recensioni o commenti degli utenti, o per installare determinati tipi di app.  Gli utenti potrebbero periodicamente ricevere email in relazione al loro account.

* **Campagne relative a politiche e prodotti**  Alcune delle nostre pagine Web ospitano campagne relative a politiche o prodotti. Ad esempio, è possibile richiedere un link via e-mail o SMS per installare Firefox sul proprio dispositivo *mobile* o per presentare una petizione ai legislatori su problemi che riguardano Internet. Per gestire questo tipo di campagne e i relativi dati che gli utenti decidono di inviare ci appoggiamo a terze parti.
{: #campaigns }

---------------------------------------

Utilizziamo cookie, GIF trasparenti, Web analytics di terze parti e gli indirizzi IP per garantire la funzionalità del nostro sito e per migliorare i nostri prodotti, servizi e comunicazioni.
{: #data-tools }

* **Funzionalità**: utilizziamo cookie, informazioni sui dispositivi e indirizzi IP per migliorare la funzionalità di determinati prodotti, servizi e comunicazioni. Ad esempio:
    * i cookie vengono utilizzati per ricordare le preferenze di lingua e i componenti aggiuntivi di Firefox. Inoltre assistono nelle procedure di accesso e autenticazione degli utenti, evitando l'inserimento delle password in determinati siti web di Mozilla.  
    * Gli indirizzi IP vengono utilizzati per personalizzare le comunicazioni in base alla lingua e al Paese.  
    * Le informazioni sui dispositivi, come Paese, lingua operatore e OEM, vengono utilizzate per personalizzare l'esperienza dell'utente in Firefox Marketplace e Webmaker.

* **Metrica**: possiamo, inoltre, usare cookie, informazioni sul dispositivo e indirizzi IP, insieme a clear GIF , cookie e servizi di terzi per atiutarci a capire in forma aggregata il modo in cui gli utenti  interagiscono con i nostri prodotti, servizi, comunicazioni, siti web, campagne online, snippet, dispositivi e altre piattaforme. Usiamo:
    * Google Analytics, che inserisce un cookie nel dispositivo in uso, per ottenere metriche relative alle modalità di interazione degli utenti con i nostri siti web.      Questo ci aiuta a migliorare i contenuti dei siti.  
    * Optimizely e ShareProgress, che inseriscono un cookie nel dispositivo in uso, per aiutarci a testare le varianti di contenuti web.  Questo ci consente di offrire una migliore esperienza utente.
    * DoubleClick e Flashtalking, ognuno dei quali impiega un GIF trasparente nella pagina di download di Firefox.  Questo ci aiuta a misurare l'efficacia delle nostre campagne pubblicitarie.
    * Yahoo Dot Pixel, che utilizza JavaScript nella pagina di download di Firefox. Questo ci aiuta a misurare l'efficacia delle nostre campagne pubblicitarie. 
    * Dati sui referral HTTP, che potrebbero essere inclusi con il programma di installazione di Firefox, per conoscere il dominio di sito web o la campagna pubblicitaria che ha indirizzato l'utente alla nostra pagina di download. Queste informazioni ci aiutano a valutare l'efficacia delle nostre campagne pubblicitarie e a migliorarle.
    * Altri strumenti di analisi delle metriche, occasionalmente e in via sperimentale, ad esempio per valutarne di nuovi o per testare raccolte di metriche esistenti.

---------------------------------------

Potete controllare le preferenze individuali di cookie, indicare queste preferenze ad altri ed eseguire l’opt out per quanto riguarda la web analytics e gli strumenti di ottimizzazione. 
{: #user-choices }

* **Cronologia dei cookie** È possibile accettare o rifiutare i singoli cookie nelle preferenze di Firefox, nella sezione Cronologia del pannello Privacy. Nota: determinate caratteristiche dei nostri prodotti e servizi potrebbero non funzionare correttamente senza il supporto dei cookie.
{: #cookies }

* **Antitracciamento**: Mozilla non tiene traccia degli utenti nei siti web di terze parti al fine di fornire pubblicità mirata. Se nel browser in uso è stata attivata la funzione di antitracciamento per i nostri siti web, Mozilla non utilizzerà alcuno strumento descritto nella sezione [Metriche](#data-tools) section.

* **Email** La ricezione delle nostre comunicazioni di marketing è facoltativa: è possibile annullare l’iscrizione nel piè di pagina dell’email oppure aggiornando le proprie [preferenze email Mozilla](https://www.mozilla.org/newsletter/recovery/).

* **Analytics e ottimizzazione**: attenersi alle istruzioni riportate di seguito per impedire la raccolta dei dati sulle proprie visite ai siti web Mozilla:
    *  Google: installare [Google Analytics Opt-out Browser Add-on](https://tools.google.com/dlpage/gaoptout), che mantiene anonime le visite e impedisce la trasmissione dei dati a Google Analytics. Alcune pagine di Mozilla.org usano GIF trasparenti che comunicano con DoubleClick per verificare l'efficacia delle nostre campagne pubblicitarie; è possibile controllare gli annunci personalizzati di DoubleClick nelle impostazioni pubblicitarie di Google (verrà richiesto di eseguire l'accesso al proprio account Google).
    *  Optimizely: [disattivare il servizio su www.mozilla.org](https://www.mozilla.org/?optimizely_opt_out=true) oppure visitare il [sito web per la disattivazione di Optimizely](https://www.optimizely.com/opt_out) per ulteriori informazioni.
    *  Yahoo: visitare la pagina di [Ad Interest Manager](https://aim.yahoo.com/aim/us/en/optout/) per eseguire l'opt-out.
    *  ShareProgress: è possibile [attivare la funzione di antitracciamento nel browser in uso](https://support.mozilla.org/kb/how-do-i-turn-do-not-track-feature).

* **Social media** I pulsanti di condivisione sui social media presenti nei siti web Mozilla sono progettati in modo da non condividere dati con il social network fino a quando non si fa esplicitamente clic sul pulsante.

---------------------------------------

Alcuni siti web di Mozilla consentono di effettuare acquisti (tipo applicazioni o articoli di vario genere) o di fare donazioni. Mozilla non gestisce direttamente questo tipo di transazioni ma delega a terze parti la loro gestione.
{: #donations }

* **Elaborazione pagamenti** Mozilla non riceve alcuna informazione di natura finanziaria; questo tipo di informazioni viene trasmesso dall’utente a fornitori esterni per l’elaborazione. I nomi di questi fornitori saranno visualizzati al momento della transazione.
