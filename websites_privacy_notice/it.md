# Avviso sulla privacy di siti Web, comunicazioni e cookie

27 agosto 2014
{: datetime="2014-08-27" }

La vostra privacy ci sta a cuore. Quando Mozilla (noi) raccoglie informazioni su di voi, la [Politica sulla privacy Mozilla](http://www.mozilla.org/en-US/privacy/) descrive come vengono gestite queste informazioni.

Questo avviso sulla privacy si applica ai siti Web gestiti da Mozilla, che includono i domini mozillians.org, mozilla.org, firefox.com, openbadges.org e webmaker.org. Sono inclusi, per esempio, bugzilla.mozilla.org, reps.mozilla.org, careers.mozilla.org, developers.mozilla.org, support.mozilla.org, addons.mozilla.org e wiki.mozilla.org.

## Dovete sapere che...

Possiamo ricevere informazioni personali su di voi basate sulla vostra interazione con noi su piattaforme di social media, quando inviate una domanda per un lavoro, un tirocinio o una borsa di studio, per fare volontariato all'interno della comunità Mozilla, o se ci inviate feedback utente o una richiesta. 
{: #personal-info }

* **Social media** Se interagite con i nostri account su social media quali Twitter e Facebook, potremo ricevere le vostre informazioni personali. Se utilizzate questi network, si applicheranno le rispettive politiche sulla privacy, che vi incoraggiamo a leggere.  

* **Domande di lavoro, tirocinio e borse di studio** Chi presenta domanda per opportunità di impiego, tirocinio o borse di studio presso Mozilla è obbligato a fornire nome, indirizzo postale, numero telefonico, indirizzo e-mail e curriculum vitae. Utilizziamo queste informazioni per elaborare e valutare le domande e per comunicare con gli aspiranti sulle varie opportunità. Un fornitore indipendente ci aiuterà nella gestione delle domande di lavoro. Per ulteriori informazioni sulle nostre pratiche riguardanti i dati e i fornitori indipendenti, consultate la [Politica sulla privacy Mozilla](http://www.mozilla.org/en-US/privacy/).

* **Collaboratori esterni** Fare volontariato per Mozilla come collaboratore esterno può implicare la necessità, da parte di Mozilla e di altri, di comunicare con voi utilizzando l'indirizzo e-mail che ci fornite in connessione al vostro contributo e per riconoscere il vostro lavoro. Se contribuirete a Bugzilla, Mozilla Reps, o alla nostra base di codici, il vostro indirizzo e-mail e probabilmente il vostro nome saranno disponibili pubblicamente a tutti gli utenti di Internet. Se creerete un profilo su Mozillians.org, questo sarà accessibile ai dipendenti e ai collaboratori esterni di Mozilla. Potete modificare i dati del vostro profilo in [Impostazioni profilo](https://mozillians.org/user/edit), in qualsiasi momento. A volte utilizziamo informazioni sui collaboratori esterni ricavate da fonti (quali Bugzilla) nelle dashboard, per condividere a livello visivo i dati sulla comunità Mozilla. Un esempio è [https://wiki.mozilla.org/Contribute/Dashboards](https://wiki.mozilla.org/Contribute/Dashboards). Se possibile, cerchiamo di ridurre al minimo le informazioni di contatto visualizzate pubblicamente.

* **Feedback utente**  Potete fornire feedback sui prodotti e servizi da noi offerti usando pagine Web come [input.mozilla.org](https://input.mozilla.org/), mediante un'esperienza in-product o canali quali e-mail, Bugzilla, IRC, account sui social media, la nostra pagina Collabora, o attraverso un gruppo come Student Ambassadors. Riducete al minimo le informazioni personali che decidete di condividere su questi forum, poiché i vostri commenti potrebbero essere accessibili al pubblico.

---------------------------------------

Utilizziamo cookie, clear GIF, Web analytics di terze parti e indirizzi IP per garantire la funzionalità del nostro sito e per migliorare i nostri prodotti, servizi e comunicazioni. 
{: #data-tools }

* **Cookie e indirizzi IP** Utilizziamo cookie e indirizzi IP per aumentare la funzionalità di determinati prodotti e servizi. Ad esempio, usiamo i cookie per ricordare le preferenze di lingua e i componenti aggiuntivi su Firefox. I cookie ci aiutano anche con le procedure di registrazione e autenticazione; in questo modo potrete evitare di inserire la password sui siti Web che usano Persona.  Gli indirizzi IP vengono utilizzati per personalizzare contenuti relativi al vostro paese specifico.

* **Strumenti di dati online** Utilizziamo clear GIF e dati di Web analytics per comprendere nell'insieme il modo in cui gli utenti si relazionano ai nostri prodotti, servizi e comunicazioni sui nostri siti Web, campagne online, frammenti di codice, dispositivi e altre piattaforme. 

* **Servizi di terze parti** Usiamo servizi di terze parti quali Google Analytics e Optimizely.  Questi servizi, a loro volta, utilizzano cookie, indirizzi IP e strumenti di dati online in relazione ai nostri siti Web.  

---------------------------------------

Potete controllare le preferenze relative a singoli cookie, indicare le vostre preferenze cookie ad altri, selezionare e-mail in formato solo testo e scegliere di non utilizzare Web analytics e strumenti di ottimizzazione. 
{: #user-choices }

* **Cronologia dei cookie** Potete accettare o rifiutare cookie a livello individuale nelle preferenze di Firefox, alla sezione Cronologia, selezionando Strumenti/Opzioni/Privacy. Nota: determinate caratteristiche dei nostri prodotti e servizi potrebbero non funzionare correttamente senza l'aiuto dei cookie.

* **Antitracciamento** Mozilla non traccia gli utenti nei siti Web di terze parti al fine di fornire pubblicità mirata.  Potete attivare la funzione antitracciamento in Firefox nella sezione Strumenti/Opzioni/Privacy, in corrispondenza di Tracciamento. Questo vi consentirà di indicare ai siti Web di terze parti una preferenza sul modo in cui le vostre informazioni devono essere raccolte e utilizzate online.  

* **E-mail** Ricevere le nostre comunicazioni di marketing è facoltativo: è possibile annullare la registrazione nel piè di pagina dell'e-mail oppure aggiornando le [Preferenze e-mail Mozilla](https://www.mozilla.org/en-US/newsletter/recovery/). Potete disattivare la funzionalità dei clear GIF visualizzando le nostre e-mail in formato "solo testo".  

* **Analytics e ottimizzazione** Se non desiderate che i dati sulle vostre visite a Mozilla siano raccolti da Google Analytics, installate il [Componente aggiuntivo del browser per la disattivazione di Google Analytics](https://tools.google.com/dlpage/gaoptout). Il componente aggiuntivo mantiene anonime le vostre visite e proibisce la trasmissione dei dati a Google Analytics.
Se non desiderate che i dati sulle vostre visite ai siti Web di Mozilla siano raccolti da Optimizely, visitate il [sito Web per la disattivazione di Optimizely](https://www.optimizely.com/opt_out) per altre informazioni. 

* **Social media** I pulsanti di condivisione sui social media presenti nei siti Web di Mozilla sono progettati in modo da non condividere dati con il provider del social media fino a quando non si fa clic in modo specifico sul pulsante.

---------------------------------------

Alcuni siti Web di Mozilla vi consentono di fare acquisti (tipo applicazioni o attrezzature) o di fare donazioni. Queste transazioni sono elaborate da terzi, non da Mozilla. 
{: #donations }

* **Elaborazione pagamenti**   Mozilla non riceve alcuna informazione di natura finanziaria; questo tipo di informazioni viene trasmesso da voi a fronitori esterni per l'elaborazione. I nomi di questi fornitori saranno visualizzati al momento della transazione.  Per ulteriori informazioni sulle nostre pratiche riguardanti i dati e i fornitori indipendenti, consultate la [Politica sulla privacy Mozilla](http://www.mozilla.org/en-US/privacy/).  
