# இணையதளங்கள், தகவல்தொடர்புகள் & குக்கீகளுக்கான தனியுரிமை அறிக்கை

ஆகஸ்ட் 27, 2014
{: datetime="2014-08-27" }

உங்கள் தனியுரிமையில் அக்கறை கொண்டுள்ளோம். Mozilla (அதாவது நாங்கள்) உங்கள் தகவல்களைச் சேகரிக்கும் போதெல்லாம், எங்கள் [Mozilla தனியுரிமைக் கொள்கை](https://www.mozilla.org/privacy/) ஆனது எவ்வாறு நாங்கள் அந்தத் தகவல்களை கையாளுவோம் என்பதை விவரிக்கிறது.

இந்தத் தனியுரிமை அறிக்கையானது Mozilla ஆல் இயக்கப்படும் இணையதளங்களுக்குப் பொருந்தும், அதில் mozillians.org, mozilla.org, firefox.com, openbadges.org மற்றும் webmaker.org ஆகிய டொமைன்களும் உள்ளடங்கும். இதில் எடுத்துக்காட்டுகளாக bugzilla.mozilla.org, reps.mozilla.org, careers.mozilla.org, developers.mozilla.org, support.mozilla.org, addons.mozilla.org மற்றும் wiki.mozilla.org ஆகியவையும் அடங்கும்.

## தெரிந்து கொள்ள வேண்டிய விஷயங்கள்

சமூக ஊடக தளங்களில் உங்கள் தொடர்புகள் அடிப்படையில், ஒரு பணி, பயிற்சி அல்லது உதவித்தொகைப் பயிற்சி விண்ணப்பத்தைச் சமர்ப்பித்திருந்தால், Mozilla சமூகத்தில் உறுப்பினராகப் பணியாற்றினால் அல்லது பயனர் பின்னூட்டத்தைச் சமர்ப்பித்திருந்தால் அல்லது எங்களிடம் பின்னூட்டம் கோரினால் ஆகியவற்றின் மூலம் தனிப்பட்ட தகவல்களை நாங்கள் பெறலாம். 
{: #personal-info }

* **சமூக ஊடகம்**: Twitter மற்றும் Facebook போன்றவற்றில் உள்ள எங்கள் சமூக ஊடகக் கணக்குகளில் ஈடுபட்டிருந்தால், நாங்கள் உங்களைப் பற்றிய தனிப்பட்ட தகவல்களைப் பெறலாம். இந்த நெட்வொர்க்குகளைப் பயன்படுத்தினால், அவர்களின் தனியுரிமைக் கொள்கைகளும் பொருந்தும், மேலும் நீங்கள் அவற்றைப் படிப்பதையும் பரிந்துரைக்கின்றோம்.  

* **பணி, பயிற்சி & உதவித்தொகைப் பயிற்சி விண்ணப்பதாரர்கள்**: Mozilla இல் வேலைவாய்ப்பு, பயிற்சி அல்லது உதவித்தொகைப் பயிற்சி வாய்ப்புகளுக்கான விண்ணப்பதாரர்கள் எங்களிடம் பெயர், தெரு முகவரி, தொலைபேசி எண், மின்னஞ்சல் முகவரி மற்றும் சுயவிவரத்தைக் கொடுக்க வேண்டும். வாய்ப்புகளைப் பற்றி விண்ணப்பதாரர்களுக்குத் தெரிவிக்கவும் மற்றும் விண்ணப்பங்களைச் செயலாக்கவும், மதிப்பிடவும் நாங்கள் இந்தத் தகவலைப் பயன்படுத்துவோம். வேலைவாய்ப்பு விண்ணப்பங்களில் எங்களுக்கு உதவ ஒரு மூன்றாம் தரப்பு நிறுவனத்தைப் பயன்படுத்துவோம். மூன்றாம் தரப்பு நிறுவனத்துடனான எங்கள் தரவு நடைமுறைகளைப் பற்றி மேலும் அறிய, எங்கள் [Mozilla தனியுரிமைக் கொள்கையைப்](https://www.mozilla.org/privacy/) பார்க்கவும்.

* **பங்களிப்பாளர்கள்**: Mozilla க்கான தன்னார்வ பங்கேற்பில் ஒரு சமூகம் பங்களிப்பாளராக உங்கள் பங்களிப்புத் தொடர்பாகவும், உங்கள் முயற்சிகளை அங்கீகரிக்கவும் உங்களைத் தொடர்புகொள்ள Mozilla மற்றும் பிறருக்கு உங்கள் மின்னஞ்சல் தேவைப்படலாம். நீங்கள் Bugzilla, Mozilla Reps அல்லது குறியீட்டுத் தளத்திற்கு பங்களிப்பின், உங்கள் மின்னஞ்சல் முகவரியும், உங்கள் பெயரும் எல்லா இணையப் பயனர்களுக்கும் பொதுவில் கிடைக்கும். Mozillians.org இல் சுயவிவரம் உருவாக்கினால், அதனை Mozilla பணியாளர்கள் மற்றும் Mozilla பங்களிப்பாளர்களால் அணுக முடியும். உங்கள் சுயவிவரத் தரவை [சுயவிவர அமைப்புகளில்](https://mozillians.org/user/edit)திருத்தலாம். திரட்டப்பட்ட தரவை Mozilla சமூகத்தில் காட்சிப்படுத்துமாறு பகிர, நாங்கள் சில நேரங்களில் டேஷ்போர்டுகளின் மூலங்களிலிருந்து (Bugzilla போன்ற) பங்களிப்பாளர் தகவலைப் பயன்படுத்தலாம். எடுத்துக்காட்டாக, <https://wiki.mozilla.org/Contribute/Dashboards>. முடிந்தால், பொதுவில் காட்சிப்படுத்தப்பட்ட தொடர்புத் தகவலைக் குறைக்க முயற்சிப்போம்.

* **பயனர் பின்னூட்டம்**:  [input.mozilla.org](https://input.mozilla.org/) போன்ற வலைதளங்கள், தயாரிப்பின் பயன்பாட்டு அனுபவம் வழியாக அல்லது மின்னஞ்சல், Bugzilla, IRC, சமூக ஊடகக் கணக்கு, எங்கள் Get Involved பக்கம் போன்ற சேனல்கள் வழியாக அல்லது மாணவத் தூதுவர்கள் போன்ற குழுக்கள் வழியாக எங்கள் தயாரிப்புகள் மற்றும் சேவைகளைப் பற்றிய பின்னூட்டத்தை எங்களுக்கு அளிக்கலாம். உங்கள் கருத்துக்கள் பொதுவில் அணுகக்கூடியதாக இருக்குமாதலால், இந்த மன்றங்களில் பகிர்ந்துகொள்ளும் போது தனிப்பட்ட தகவல்களைக் குறைக்கவும்.

---------------------------------------

எங்கள் தயாரிப்புகள், சேவைகள் மற்றும் தகவல் தொடர்புகளின் செயல்பாடு மற்றும் மேம்பாட்டிற்காக நாங்கள் குக்கீகள், கிளியர் GIFகள், மூன்றாம் தரப்பு இணைய பகுப்பாய்வுகள் மற்றும் IP முகவரிகளைப் பயன்படுத்துகின்றோம். 
{: #data-tools }

* **குக்கீகள் & IP முகவரிகள்**: சில தயாரிப்புகள் மற்றும் சேவைகளின் செயல்பாட்டை மேம்படுத்த இவற்றைப் பயன்படுத்துவோம். எடுத்துக்காட்டாக, உங்கள் Firefox மொழி விருப்பத்தேர்வுகள் மற்றும் Firefox துணை-நிரல்களை நினைவில் கொள்ள குக்கீகள் பயன்படுத்தப்படும். மேலும் அவை பயனர் உள்நுழைவு மற்றும் அங்கீகாரமளித்தலில் உதவும், எனவே Persona பயன்படுத்தும் இணையதளங்களில் கடவுச்சொற்களை உள்ளிடாமல் நுழையலாம்.  குறிப்பிட்ட நாட்டிற்காக உள்ளடக்கத்தைத் தனிப்பயனாக்க, IP முகவரிகள் பயன்படுத்தப்படுகின்றன.

* **ஆன்லைன் தரவுக் கருவிகள்**: எங்கள் தயாரிப்புகள், சேவைகள் மற்றும் எங்கள் வலைத்தளங்களில் தகவல்தொடர்பு, ஆன்லைன் விளம்பரங்கள், துணுக்குகள், சாதனங்கள் மற்றும் பிற தளங்களில் பயனர்கள் ஈடுபடும் விதத்தை மதிப்பிட்டு புரிந்துகொள்ள கிளியர் GIFகள் மற்றும் இணையப் பகுப்பாய்வுகளைப் பயன்படுத்துவோம். 

* **மூன்றாம் தரப்பு சேவைகள்** Google Analytics மற்றும் Optimizely போன்ற மூன்றாம் தரப்புச் சேவைகளைப் பயன்படுத்துகின்றோம்.  எங்கள் இணையதளங்களுடன் தொடர்புடைய குக்கீகள், IP முகவரிகள் மற்றும் ஆன்லைன் தரவுக் கருவிகளை அவர்கள் பயன்படுத்தலாம்.  

---------------------------------------

உங்களால் தனிப்பட்ட குக்கீ விருப்பங்களைக் கட்டுப்படுத்த, மற்றவர்களுக்கு உங்கள் குக்கீ விருப்பங்களைக் குறிப்பிட, உரை மட்டுமேயான மின்னஞ்சல்களைத் தேர்வுசெய்ய மற்றும் இணைய பகுப்பாய்வு மற்றும் உகப்பாக்க கருவிகளில் இருந்து குழுவிலக முடியும். 
{: #user-choices }

* **குக்கீ வரலாறு**: உங்கள் Firefox விருப்பத்தேர்வுகளில் கருவிகள்/விருப்பங்கள்/தனியுரிமை வரலாறு பிரிவில் உங்கள் தனிப்பட்ட குக்கீகளை ஏற்க அல்லது மறுக்க முடியும். எங்கள் தயாரிப்புகள் மற்றும் சேவைகளின் குறிப்பிட்ட அம்சங்கள் குக்கீகளின் உதவி இல்லாமல் சரியாகச் செயல்பட முடியாது என்பதைக் கவனத்தில் கொள்ளவும்.
{: #cookies }

* **தடமறியாமை**: Mozilla இலக்கு விளம்பரங்களை வழங்க மூன்றாம் தரப்பு வலைத்தளங்களில் கண்காணிப்பது கிடையாது.  Firefox இல் உள்ள கருவிகள்/விருப்பங்கள்/தனியுரிமைப் பிரிவில் உள்ள கண்காணிப்பில் தடமரியாமையை இயக்க முடியும். இது உங்கள் தகவல் ஆன்லைனில் சேகரிக்கப்பட்டு பயன்படுத்தப்படுகின்ற வழியைப் பற்றி, மூன்றாம் தரப்பு வலைத்தளங்களில் விருப்பத்தைக் குறிக்க உதவுகிறது.

* **மின்னஞ்சல்**: எங்கள் மார்க்கெட்டிங் தகவல்தொடர்புகளைப் பெறுவது விருப்பத்தேர்வுக்குரியது, மின்னஞ்சலின் அடியில் அல்லது உங்கள் [Mozilla மின்னஞ்சல் விருப்பத்தேர்வுகளைப்](https://www.mozilla.org/newsletter/recovery/) புதுப்பித்தல் ஆகியவற்றின் மூலம் குழுவிலகலாம். எங்கள் மின்னஞ்சல்களை "உரை மட்டும்" வடிவமாகப் பார்ப்பதன் மூலம் கிளியர் GIFகளின் செயல்பாட்டை முடக்க முடியும்.

* **பகுப்பாய்வு & உகப்பாக்கம்**: Mozilla வலைத்தளங்களில் உங்கள் வருகைகள் பற்றிய தரவு Google Analytics மூலம் சேகரிக்கப்படுவதை விரும்பவில்லை என்றால், [Google Analytics விலகல் உலாவி துணை நிரலை](https://tools.google.com/dlpage/gaoptout) நிறுவலாம். உங்கள் வருகையை அநாமதேயமாக வைப்பதுடன், Google Analytics க்கு தரவைப் பரிமாற்றுவதைத் தடைசெய்கிறது.
Mozilla வலைத்தளங்களில் உங்கள் வருகைகள் பற்றிய தரவை Optimizely சேகரிப்பதை விரும்பவில்லை என்றால், மேலும் தகவலுக்கு, [Optimizely இல் விலக்குதல் இணையதளத்தைப்](https://www.optimizely.com/opt_out) பார்க்கவும்.

* **சமூக ஊடகம்**: Mozilla வலைத்தளங்களில் உள்ள சமூகப் பகிர்வு பொத்தான்கள், நீங்கள் குறிப்பாக பொத்தானை கிளிக் செய்யாத வரை சமூக ஊடக வழங்குநருடன் தரவைப் பகிர்ந்துகொள்ள முடியாதவாறு வடிவமைக்கப்பட்டுள்ளன.

---------------------------------------

சில Mozilla இணையதளங்கள் வாங்க (பயன்பாடுகள் அல்லது கியர் போன்றவை) அல்லது நன்கொடை அளிக்க அனுமதிக்கின்றன. இந்தப் பரிமாற்றங்கள் Mozilla அல்லாத மூன்றாம் தரப்பினரால் மேற்கொள்ளப்படுகின்றன. 
{: #donations }

* **கட்டணச் செயலாக்கம்**:   Mozilla எந்த நிதி சார்ந்த தகவலையும் பெறுவதில்லை, அது உங்களிடமிருந்து எங்களின் மூன்றாம் தரப்பு விற்பனையாளருக்கு செயலாக்கத்திற்காக பரிமாற்றப்படுகிறது. பரிவர்த்தனையின் போது மூன்றாம் தரப்பினரின் பெயர் காட்டப்படும்.  மூன்றாம் தரப்பு நிறுவனத்துடனான எங்கள் தரவு நடைமுறைகளைப் பற்றி மேலும் அறிய, எங்கள் [Mozilla தனியுரிமைக் கொள்கையைப்](https://www.mozilla.org/privacy/) பார்க்கவும்.
