# Common Voice'ны Куллану Шартлары

⁨19 июнь, 2017 ел⁩ датасыннан башлап үз көчендә {: datetime="2017-06-19" }

## Катнашучыларга таләпләр

Безнең өмә-проектыбызда катнашыр өчен, Сезнең 13 яшьтән өлкәнрәк булуыгыз я ата-анагызның яисә опекуныгызның бу проектта катнашуыгызга риза булуы һәм эшегезгә күз-колак булуы кирәк.

## Хосусыйлык

[Хосусыйлык хакында аңлатма](https://voice.allizom.org/privacy) бите Сездән килгән мәгълүматны ничек кабул итүебез һәм аның белән ничек эш итүебезне аңлата.

## Сезнең кертемнәрегез һәм хокуклардан ваз кичү

Аудиоязмаларыгызны җибәргәндә, Сез барлык авторлык хокукларыгыздан һәм аудиоязмалар белән бәйле башка хокукларыгыздан ваз кичәсез һәм аудиоязмаларны [CC-0](https://creativecommons.org/publicdomain/zero/1.0/) лицензиясе белән җәмгыятькә нәшер итүгә ризалашасыз. Бу, аудиоязмалар өстендәге авторлык хокуклары турындагы, мәгълүмат базалары хокуклары турындагы кануннарда тасвирланган хокукларыгыздан, шул исәптән әхлакый һәм рекламалау хокукларыннан да, дөньякүләм рәвештә ваз кичәргә ризасыз дигән сүз.

## Элемтәләр

Әгәр дә безнең анонсларга язылсагыз я Common Voice'ка бәйле теркәү язмасы булдырсагыз, Сезгә бездән Сезнең теркәү язмагызга бәйле электрон хатлар килергә мөмкин (мәсәлән, хокукый мәсьәләргә, хосусыйлыкка һәм хәвефсезлеккә бәйле яңалыклар белән).

## Гомуми

Дискламация; Җаваплылыкны чикләү: COMMON VOICE ҺӘМ АНЫҢ ЭЧЕНДӘГЕ БАРЛЫК АУДИОЯЗМАЛАР ДА "НИЧЕК БАР ШУЛАЙ" НИГЕЗЕНДӘ, ҺИЧНИНДИ ГАРАНТИЯСЕЗ БИРЕЛӘ, ӘЙТЕЛГӘНМЕ-ӘЙТЕЛМӘГӘНМЕ. MOZILLA СЕЗНЕҢ ТАРАФТАН Я БАШКА КУЛЛАНУЧЫЛАР ТАРАФЫННАН, Я ДӘ ӨЧЕНЧЕ ЗАТ ТАРАФЫННАН COMMON VOICE'КА ӨСТӘЛГӘН Я ДӘ COMMON VOICE АША ҮТКӘН АУДИОЯЗМАЛАР ӨЧЕН ҖАВАПЛЫ ТҮГЕЛ ҺӘМ МОНЫҢ ӨЧЕН ҖАВАП ТОТМЫЙ.

АЕРУЧА MOZILLA САТУГА ЯРАКЛЫЛЫККА, КОНКРЕТ БЕР МАКСАТКА ЯРАКЛЫЛЫККА ҺӘМ ХОКУК БОЗМАСЛЫККА ҺӘМ КУЛЛАНУ БАРЫШЫНА ҺӘМ ХЕЗМӘТТӘ КУЛЛАНУГА БӘЙЛЕ НИНДИ ДӘ БУЛСА ҺӘМ БАРЛЫК ГАРАНТИЯЛӘР БИРҮДӘН БАШ ТАРТА ҺӘМ ҖАВАПЛЫ БУЛУДАН ҺӘМ ҖАВАП ТОТУДАН ВАЗ КИЧӘ.

КАГЫЛЫШЛЫ КАНУННАР РӨХСӘТ ИТКӘН ДӘРӘҖӘДӘ, СЕЗ MOZILLA КОРПОРАЦИЯСЕН, АНЫҢ АНА ОЕШМАСЫН, ФИЛИАЛЛАРЫН, АФФИЛИАТЛАРЫН, МӨДИРЛӘРЕН, ТҮРӘЛӘРЕН, ХЕЗМӘТКӘРЛӘРЕН ҺӘМ АГЕНТЛАРЫН ("MOZILLA" ӘГЪЗАЛАРЫ) ТУЛЫСЫНЧА ЯКИ ӨЛЕШЧӘ, ТУРЫДАН-ТУРЫ ЯКИ ТУРЫДАН-ТУРЫ БУЛМАГАН РӘВЕШТӘ СЕЗНЕҢ COMMON VOICE'ТА КАТНАШУЫГЫЗ НӘТИҖӘСЕНДӘ ХАСИЛ БУЛГАН НИНДИ ДӘ БУЛСА ЗЫЯН, ЮГАЛТУ Я КИЧЕГҮ (ШУЛ ИСӘПТӘН ШӘХСИ ҖӘРӘХӘТЛӘНҮ, ҮЛЕМ, Я МИЛЕККӘ ЗЫЯН КИЛҮ) ӨЧЕН ТЕЛӘСӘ НИНДИ ҺӘМ БАРЛЫК ҖАВАПЛЫЛЫКТАН ДА АЗАТ ИТӘРГӘ ҺӘМ ЗЫЯН САЛМАСКА КИЛЕШӘСЕЗ.

КАНУН БУЕНЧА ТАЛӘП ИТЕЛГӘННӘН ТЫШ, MOZILLA ҺӘМ MOZILLA ӘГЪЗАЛАРЫ, БУ ШАРТЛАРДАН КИЛЕП ЧЫГУЧЫ ЯКИ АЛАРГА НИЧЕК ТӘ БУЛСА БӘЙЛЕ БУЛГАН ЯКИ СЕРВИСЛАРНЫ КУЛЛАНУГА ЯКИ АЛАРНЫ КУЛЛАНА АЛМАУГА БӘЙЛЕ БУЛГАН ТЕЛӘСӘ НИНДИ ТУРЫНДАН-ТУРЫ БУЛМАГАН, МАХСУС, ОЧРАКЛЫ, ЭЗЛЕКЛЕ ЯКИ МИСАЛ ЗЫЯН САЛУЛАР ӨЧЕН, ТУРЫДАН-ТУРЫ ҺӘМ ТУРЫДАН-ТУРЫ БУЛМАГАН ЗЫЯН САЛУЛАРНЫ ДА ЧИКЛӘҮЛӘРСЕЗ КЕРТЕП, ИРЕКЛЕ ИХТЫЯРНЫ ҖУЮ ӨЧЕН, ЭШ ТУКТАЛУ ӨЧЕН, КЕРЕМ ЮГАЛТУ ӨЧЕН, БИРЕЛГӘННӘРНЕҢ ЮГАЛУЫ ӨЧЕН, КОМПЬЮТЕРНЫҢ ҖИМЕРЕЛҮЕ ЯКИ ДӨРЕС ЭШЛӘМӘВЕ ӨЧЕН, БУ ЗЫЯННАР МӨМКИНЛЕГЕ ХАКЫНДА ИСКӘРТҮ БУЛСА ДА ҺӘМ ШИКАЯТЬНЕҢ НИНДИ ТЕОРИЯГӘ (КОНТРАКТ, ДЕЛИКТ Я БАШКА) НИГЕЗЛӘНГӘН БУЛУЫНА БӘЙСЕЗ РӘВЕШТӘ, ҖАВАП ТОТМАЯЧАК. MOZILLA'НЫҢ ҺӘМ MOZILLA ӘГЪЗАЛАРЫНЫҢ КОЛЛЕКТИВ ҖАВАПЛЫЛЫГЫ БУ КИЛЕШҮ БУЕНЧА 500 (БИШ ЙӨЗ) ДОЛЛАРДАН АРТМАЯЧАК. КАЙБЕР ЮРИСДИКЦИЯЛӘР ОЧРАКЛЫ, НӘТИҖӘЛЕ Я МАХСУС ЗЫЯН САЛУЛАР ӨЧЕН ЧЫГАРМА ЯСАУНЫ ЯКИ АЛАРНЫ ЧИКЛӘҮНЕ РӨХСӘТ ИТМИ, ШУНЛЫКТАН БУ ЧЫГАРМАЛАР ЯКИ ЧИКЛӘҮЛӘР СЕЗГӘ КАГЫЛМАСКА МӨМКИН.

## Яңартулар

Mozilla, хезмәтләрнең яңа бер функциясен адреслау өчен яисә берәр маддәгә ачыклык кертү өчен, бу шартларны вакыт-вакыт яңарта ала. Яңартылган шартлар Интернетка куелачак. Үзгәрешләр җитди булса, без яңарту хакында блог язмалары һәм форумнар кебек Mozilla тарафыннан мондый игъланнар ясау өчен гадәттә кулланыла торган каналларда игълан итәчәкбез. Үзгәрешләрнең үз көченә керү датасыннан соң хезмәтләрне куллануны дәвам итүегез бу үзгәрешләрне кабул итүегезне аңлата. Үзгәрешләр бармы-юкмы икәнен тикшерергә җиңелрәк булсын өчен, бу шартларның үз көченә керү датасын без бу битнең өске өлешенә куячакбыз.

## Эшне туктату

без теләсә кайсы вакыт һәм теләсә кайсы сәбәптән Сезнең Хезмәтләрдә катнаша алуыгызны туктатып тора я бөтенләй бетерә алабыз. Сезне аккаунтыгыз белән бәйләнгән электрон почтагыз аша яисә Хезмәтләргә алдагы тапкыр керергә тырышкан вакытыгызда Сезне хәбәрдар итәр өчен хәлебездән килгәнне эшләячәкбез. Теләсә нинди туктатылуга да карамастан, Mozilla'га җибәргән бөтен язмаларыгыз да һәркем өчен дә ачык булып калачак.

## Кулланылучы канун

бу хокукый шартлар Сезнең белән Mozilla арасындагы Common Voice хакындагы тулы килешүегезне тәшкил итә һәм Америка Кушма Штатларының Калифорния штаты кануннары белән көйләнә.
