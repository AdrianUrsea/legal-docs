# Juridyske betingsten fan Common Voice

Effektyf 01 Maaie 2018
{: datetime="2018-05-01" }

## Geskiktheid

Om oan ús crowdsourcingprojekt diel te nimmen, moatte jo âlder as 19 jier wêze of tastimming of tafersjoch fan jo âlder of fâd hawwe. Troch diel te nimmen, gean jo ek akkoard mei de [rjochtlinen foar dielname oan de Mozilla-mienskip](https://www.mozilla.org/about/governance/policies/participation/). 

## Jo bydragen en frijjefte fan rjochten

As jo skreaune tekst of opnamen yntsjinje, ferklearje jo oan Mozilla dat jo de tekst sels skreaun hawwe en dat alle opnamen fan jo eigen stim binne. Boppedat ferklearje jo oan Mozilla dat jo it rjocht hawwe om de tekst yn te tsjinnen foar gebrûk yn in iepenbier projekt ûnder de [CC-0](https://creativecommons.org/publicdomain/zero/1.0/)-lisinsje, en dat de tekst of opname gjin ynbrek makket op rjochten fan tredden 

As jo jo skreaune tekst of audio-opnamen yntsjinje, sjogge jo ôf fan alle auteursrjochten en relatearre rjochten dy't jo hjir op hawwe, en jo gean akkoard mei it iepenbier meitsjen fan de skreaune tekst of audio-opnamen as ûnderdiel fan in [CC-0](https://creativecommons.org/publicdomain/zero/1.0/)-lisinsje. Dit betsjut dat jo akseptearje dat jo wrâldwiid ôfsjogge fan alle rjochten op de tekst en opnamen ûnder auteurs- en databankrjocht, ynklusyf moralisearre en publisiteitsrjochten en alle relatearre en neistlizzende rjochten.

## Kommunikaasjes

As jo jo ynskriuwe om ús nijsbrieven te ûntfangen of in account registrearje yn ferbân mei Common Voice, kinne jo e-mailberjochten yn ferbân mei jo account fan ús ûntfange (bygelyks juridyske, privacyrelatearre of befeiligingsfernijingen).

## Algemien

Disclaimer; beheinde oanspraaklikheid: COMMON VOICE EN ALLE OPNAMEN EN TEKST WURDE OANBEAN OP BASIS FAN ‘AS IS’ SÛNDER IENNIGE GARÂNSJE, EKSPLISYT OF YMPLISYT. MOZILLA NIMT GJIN FERANTWURDLIKHEID EN AKSEPTEARRET GJIN OANSPRAAKLIKHEID FOAR HOKKER OPNAME OF TEKST DAN EK DY'T JO OF IN OARE BRÛKER OF TREDDE PARTIJ PLEATST OF FERSTJOERT MEI COMMON VOICE. MOZILLA WIIST MEI KLAM ALLE GARÂNSJE EN BETINGSTEN FAN FERHANNELBERHEID, GESKIKTHEID FOAR IN SPESIFYK DOEL EN NET-YNBREK ÔF, KREKT AS ALLE GARÂNSJE DY'T FUORTKOMT ÚT HANNEL OF GEBRÛK FAN IT OANBEANE.

FOAR SAFIER TASTIEN ÛNDER TAPASLIK RJOCHT AKSEPTEARJE JO DE FRIJJEFTE EN FRIJWARJE JO DE MOZILLA CORPORATION EN HARREN MEMMEMAATSKIPPIJ, ÛNDERGESKIKTE BEDRIUWEN, RELATEARRE BEDRIUWEN, DIREKSJE, ÚTFIERENDEN, MEIWURKERS EN AGINTEN (DE ‘MOZILLA-PARTIJEN’) FAN ALLE OANSPRAAKLIKHEID FOAR SKEA, FERLIES OF FERTRAGING (WÊRÛNDER PERSOANLIK LETSEL, FERSTJERREN OF EIGENDOMSSKEA) YN IT HIEL OF IN PART RESULTEARJEND, STREEKRJOCHT OF YNDIREKT, ÚT JO DIELNIMMING OAN COMMON VOICE.

ÚTSEIN LYKAS FEREASKE BY DE WET, BINNE MOZILLA EN DE MOZILLA-PARTIJEN NET OANSPRAAKLIK FOAR IENNIGE YNDIREKTE, SPESJALE, YNSIDINTELE, GEFOLCH- OF FOARBYLDSKEA FUORTKOMMEND ÚT OF OP IENNIGE MANIER RELATEARRE OAN DIZZE BETINGSTEN OF IT GEBRÛK OF DE ÛNMOOGLIKHEID TA GEBRÛK FAN COMMON VOICE, MEI YNBEGRYP FAN EN SÛNDER BEHEINING TA DIREKTE OF YNDIREKTE SKEA TROCH FERLIES OAN GOODWILL, STILLIZZEN FAN WURK, WINSTGEMIS, GEGEVENSFERLIES EN KOMPJÛTERFALEN, SELS WANNEAR'T DE MOOGLIKHEID FAN DIZZE SKEA IS OANJÛN EN NETTSJINSTEANDE DE GRÛN (KONTRAKT, TWANG OF OARSWAT) WÊROP IN SOKSOARTE CLAIM BASEARRE IS. DE KOLLEKTIVE OANSPRAAKLIKHEID FAN MOZILLA EN DE MOZILLA-PARTIJEN ÛNDER DIZZE OERIENKOMST, SIL NET OER DE $500 (FIIFHÛNDERT DOLLAR) GEAN. GUON WETJOUWINGEN STEAN ÚTSLUTINGEN OF BEHEININGEN FAN YNSIDINTELE, SPESJALE OF GEFOLCHSKEA NET TA, DUS MOOGLIK BINNE DIZZE ÚTSÛNDERING EN BEHEINING OP JO NET FAN TAPASSING.

## Fernijingen

Mozilla kin dizze Betingsten fan tiid ta tiid bywurkje om in nije funksje fan Common Voice te ferwurkjen of in bepaling te ferdúdlikjen. De bywurke Betingsten wurde online pleatst. As de wizigingen substansjeel binne, wurdt de fernijing oankundige fia de foar dit soarte fan oankundigingen brûklike Mozilla-kanalen, lykas blogberjochten en foarums. Gebrûk fan Common Voice nei de datum fan ynwurkingtrêding fan soksoarte wizigingen betsjut dat jo de wizigingen akseptearje. Om jo beoardieling makliker te meitsjen, pleatse wy in datum fan ynwurkingtrêding boppe-oan dizze side.

## Beëiniging

Wy kinne jo tagong ta Common Voice op alle tiden om hokker reden dan ek tydlik of permanint wegerje; wy sille reedlike besykjen ûndernimme om jo te ynformearjen fia it e-mailadres dat by jo account heart, of de folgjende kear dat jo Common Voice probearje te brûken. Nettsjinsteande in beëiniging bliuwe de troch jo by Mozilla yntsjinne opnamen publyklik beskikber.

## Tapaslik rjocht

Dizze Juridyske betingsten omfetsje de folsleine oerienkomst tusken jo en Mozilla oangeande Common Voice en falle ûnder de wetten fan de steat Californië yn de Ferienige Steaten.
