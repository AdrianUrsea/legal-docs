# Juridische voorwaarden van Common Voice

Met ingang van ⁨19 juni 2017⁩ {: datetime="2017-06-19" }

## Geschiktheid

U moet ouder zijn dan 13 jaar of toestemming of toezicht van uw ouder of voogd hebben om aan ons crowdsourcingproject deel te nemen.

## Privacy

Onze [Privacyverklaring](https://voice.allizom.org/privacy) legt uit hoe we uw gegevens ontvangen en verwerken.

## Uw bijdragen en vrijgave van rechten

Door uw opnamen in te dienen, ziet u af van alle auteursrechten en verwante rechten die u hierop hebt, en gaat u akkoord met het openbaar maken van de opnamen onder [CC-0](https://creativecommons.org/publicdomain/zero/1.0/). Dit betekent dat u accepteert dat u wereldwijd afziet van alle rechten op de opnamen onder auteursrecht- en databasewetgeving, inclusief morele en publiciteitsrechten en alle verwante en naburige rechten.

## Communicatie

Als u zich inschrijft om onze nieuwsbrieven te ontvangen of een account registreert in verband met Common Voice, kunt u e-mailberichten in verband met uw account van ons ontvangen (bijvoorbeeld juridische, privacygerelateerde of beveiligingsupdates).

## Algemeen

Disclaimer; beperkte aansprakelijkheid: COMMON VOICE EN ALLE OPNAMEN WORDEN AANGEBODEN OP BASIS VAN ‘ALS IS’ ZONDER ENIGE GARANTIE, EXPLICIET OF IMPLICIET. MOZILLA NEEMT GEEN VERANTWOORDELIJKHEID EN ACCEPTEERT GEEN AANSPRAKELIJKHEID VOOR WELKE OPNAME DAN OOK DIE U OF EEN ANDERE GEBRUIKER OF DERDE PARTIJ PLAATST OF VERZENDT MET COMMON VOICE.

MOZILLA WIJST NADRUKKELIJK ALLE GARANTIE EN VOORWAARDEN VAN VERHANDELBAARHEID, GESCHIKTHEID VOOR EEN SPECIFIEK DOEL EN NIET-INBREUK AF, EVENALS ALLE GARANTIE DIE VOORTKOMT UIT HANDEL OF GEBRUIK VAN HET GEBODENE.

VOOR ZOVER TOEGESTAAN ONDER TOEPASSELIJK RECHT ACCEPTEERT U DE VRIJGAVE EN VRIJWAART U DE MOZILLA CORPORATION EN HAAR MOEDERMAATSCHAPPIJ, ONDERGESCHIKTE BEDRIJVEN, GERELATEERDE BEDRIJVEN, DIRECTIE, UITVOERENDEN, MEDEWERKERS EN AGENTEN (DE ‘MOZILLA-PARTIJEN’) VAN ALLE AANSPRAKELIJKHEID VOOR SCHADE, VERLIES OF VERTRAGING (WAARONDER PERSOONLIJK LETSEL, OVERLIJDEN OF EIGENDOMSSCHADE) GEHEEL OF GEDEELTELIJK RESULTEREND, RECHTSTREEKS OF INDIRECT, UIT UW DEELNAME AAN COMMON VOICE.

BEHOUDENS ZOALS VEREIST BIJ DE WET ZIJN MOZILLA EN DE MOZILLA-PARTIJEN NIET AANSPRAKELIJK VOOR ENIGE INDIRECTE, SPECIALE, INCIDENTELE, GEVOLG- OF VOORBEELDSCHADE VOORTVLOEIEND UIT OF OP ENIGE MANIER GERELATEERD AAN DEZE VOORWAARDEN OF HET GEBRUIK OF DE ONMOGELIJKHEID TOT GEBRUIK VAN DE DIENSTEN, MET INBEGRIP VAN EN ZONDER BEPERKING TOT DIRECTE OF INDIRECTE SCHADE DOOR VERLIES AAN GOODWILL, STILLEGGEN VAN WERK, WINSTDERVING, GEGEVENSVERLIES EN COMPUTERFALEN, ZELFS WANNEER DE MOGELIJKHEID VAN DEZE SCHADE IS AANGEGEVEN EN ONGEACHT DE GROND (CONTRACT, DWANG OF ANDERSZINS) WAAROP EEN DERGELIJKE CLAIM IS GEBASEERD. DE COLLECTIEVE AANSPRAKELIJKHEID VAN MOZILLA EN DE MOZILLA-PARTIJEN ONDER DEZE OVEREENKOMST ZAL HET BEDRAG VAN $500 (VIJFHONDERD DOLLAR) NIET OVERSCHRIJDEN. SOMMIGE WETGEVINGEN STAAN UITSLUITINGEN OF BEPERKINGEN VAN INCIDENTELE, SPECIALE OF GEVOLGSCHADE NIET TOE, DUS MOGELIJK ZIJN DEZE UITZONDERING EN BEPERKING OP U NIET VAN TOEPASSING.

## Updates

Mozilla kan deze Voorwaarden van tijd tot tijd bijwerken om een nieuwe functie van de Diensten te verwerken of een bepaling te verduidelijken. De bijgewerkte Voorwaarden worden online geplaatst. Als de wijzigingen substantieel zijn, wordt de update aangekondigd via de voor dit soort aankondigingen gebruikelijke Mozilla-kanalen, zoals blogberichten en forums. Gebruik van de Diensten na de datum van inwerkingtreding van dergelijke wijzigingen betekent dat u de wijzigingen accepteert. Om uw beoordeling te vergemakkelijken, plaatsen we een datum van inwerkingtreding bovenaan deze pagina.

## Beëindiging

We kunnen uw toegang tot de Diensten te allen tijde om welke reden dan ook tijdelijk of permanent weigeren; we zullen redelijke pogingen ondernemen om u te informeren via het e-mailadres dat bij uw account hoort, of de volgende keer dat u de Diensten probeert te gebruiken. Ongeacht een beëindiging blijven de door u bij Mozilla ingediende opnamen publiekelijk beschikbaar.

##Toepasselijk recht 

Deze Juridische Voorwaarden omvatten de volledige overeenkomst tussen u en Mozilla met betrekking tot Common Voice en vallen onder de wetten van de staat Californië, VS.
