# Warunki prawne dotyczące projektu Common Voice 

Data wejścia w życie: 1 maja 2017 r.
{: datetime="2018-05-01" }

## Uprawnieni użytkownicy

Aby uczestniczyć w naszym projekcie crowdsourcingowym, musisz mieć ukończone 19 lat lub dysponować zgodą rodziców albo opiekuna prawnego. Biorąc w nim udział, zgadzasz się przestrzegać [wytycznych dotyczących udziału społeczności Mozilla](https://www.mozilla.org/about/governance/policies/participation/). 

## Wkład własny i przekazanie praw autorskich

Przesyłając tekst, deklarujesz, że jest on Twojego autorstwa, a w przypadku nagrania oświadczasz, że znajduje się na nim Twój głos. Zapewniasz nas również, że masz prawo do przesłania tekstu lub nagrania w celu wykorzystania go w projekcie publicznym zgodnie z licencją [CC-0](https://creativecommons.org/publicdomain/zero/1.0/), a także że tekst lub nagranie nie narusza żadnych praw innych osób. 

Przesyłając tekst lub nagranie, zrzekasz się wszelkich posiadanych praw autorskich i praw pokrewnych z nim związanych, a zarazem zgadzasz się na publiczne ich udostępnienie na licencji [CC-0](https://creativecommons.org/publicdomain/zero/1.0/). Oznacza to, że tracisz prawo dochodzenia jakichkolwiek roszczeń na mocy prawa autorskiego oraz praw do zbioru danych, w tym również praw dotyczących dóbr osobistych i innych praw powiązanych.

## Korespondencja

Jeśli postanowisz subskrybować nasze biuletyny lub utworzysz konto w witrynie Common Voice, możesz otrzymywać od nas wiadomości e-mail dotyczące na przykład kwestii prawnych lub związanych z prywatnością albo bezpieczeństwem.

## Warunki ogólne

Zrzeczenie się i ograniczenie odpowiedzialności: PROJEKT COMMON VOICE WRAZ Z WSZYSTKIMI TEKSTAMI I NAGRANIAMI JEST UDOSTĘPNIANY W STANIE „TAKIM JAK JEST”, BEZ JAKIEJKOLWIEK WYRAŹNEJ ANI DOROZUMIANEJ GWARANCJI. NIE BIERZEMY ODPOWIEDZIALNOŚCI ZA JAKIEKOLWIEK TEKSTY LUB NAGRANIA PUBLIKOWANE LUB PRZESYŁANE W RAMACH PROJEKTU COMMON VOICE PRZEZ CIEBIE LUB INNĄ OSOBĘ. SZCZEGÓLNIE ZRZEKAMY SIĘ WSZELKIEJ ODPOWIEDZIALNOŚCI Z TYTUŁU JAKICHKOLWIEK GWARANCJI I WARUNKÓW ZDATNOŚCI DO HANDLU, PRZYDATNOŚCI DO KONKRETNEGO CELU ORAZ NIENARUSZALNOŚCI, A TAKŻE WSZELKICH GWARANCJI WYNIKAJĄCYCH Z PRZEBIEGU TRANSAKCJI HANDLOWEJ LUB ZWYCZAJÓW HANDLOWYCH.

ZGODNIE Z OBOWIĄZUJĄCYM PRAWEM ZRZEKASZ SIĘ ROSZCZEŃ WZGLĘDEM NAS I NASZEJ SPÓŁKI MATKI, NASZYCH SPÓŁEK ZALEŻNYCH ORAZ STOWARZYSZONYCH, DYREKTORÓW, CZŁONKÓW KADRY ZARZĄDZAJĄCEJ, PRACOWNIKÓW I AGENTÓW (ZBIORCZO OKREŚLANYCH MIANEM „STRON MOZILLA”) Z TYTUŁU JAKICHKOLWIEK ODSZKODOWAŃ, SZKÓD LUB OPÓŹNIEŃ (W TYM SZKÓD OSOBOWYCH I MAJĄTKOWYCH ORAZ ŚMIERCI) WYNIKAJĄCYCH W CAŁOŚCI LUB CZĘŚCI, A TAKŻE BEZPOŚREDNIO LUB POŚREDNIO Z UDZIAŁU W PROJEKCIE COMMON VOICE.

O ILE NIE ZOSTAŁO TO OKREŚLONE PRZEZ OBOWIĄZUJĄCE PRAWO, MY I STRONY MOZILLA NIE PONOSIMY ODPOWIEDZIALNOŚCI ZA JAKIEKOLWIEK SZKODY POŚREDNIE, WYMIERNE, UBOCZNE LUB NASTĘPCZE ANI ODSZKODOWANIA RETORSYJNE WYNIKAJĄCE LUB W JAKIKOLWIEK SPOSÓB ZWIĄZANE Z NINIEJSZYMI WARUNKAMI PROJEKTU COMMON VOICE, UDZIAŁEM W NIM LUB Z BRAKIEM TAKIEJ MOŻLIWOŚCI, W TYM MIĘDZY INNYMI ZA SZKODY BEZPOŚREDNIE I POŚREDNIE Z TYTUŁU UTRATY DOBREJ WOLI, PRZYCHODÓW ORAZ DANYCH, PRZERW W PRACY, A TAKŻE AWARII KOMPUTERA, NAWET JEŚLI ZOSTAŁY NAM PRZEKAZANE INFORMACJE O MOŻLIWOŚCI POWSTANIA TEGO RODZAJU SZKÓD I BEZ WZGLĘDU NA TEORIĘ, NA KTÓREJ OPIERA SIĘ DANE ROSZCZENIE (UMOWA, DELIKT ITP.). NA MOCNY NINIEJSZEJ UMOWY ZBIORCZA ODPOWIEDZIALNOŚĆ NASZA I STRON MOZILLA NIE PRZEKROCZY 500 USD (SŁOWNIE: PIĘCIUSET DOLARÓW). ZGODNIE Z WYKŁADNIĄ PRAWA OBOWIĄZUJĄCĄ W NIEKTÓRYCH JURYSDYKCJACH WYKLUCZENIE LUB OGRANICZENIE WYSOKOŚCI SZKÓD UBOCZNYCH, NASTĘPCZYCH LUB WYMIERNYCH JEST NIEDOZWOLONE, W ZWIĄZKU Z CZYM TEGO RODZAJU WYKLUCZENIE LUB OGRANICZENIE MOŻE NIE MIEĆ ZASTOSOWANIA W TWOIM PRZYPADKU.

## Aktualizacje 

Możemy co jakiś czas aktualizować niniejsze Warunki z powodu wprowadzenia nowej funkcji w projekcie Common Voice lub w celu objaśnienia jednego z obowiązujących zapisów. Zaktualizowane Warunki będziemy publikować online. Jeśli zakres wprowadzonych zmian jest znaczny, poinformujemy o tym za pośrednictwem standardowych kanałów, takich jak wpisy na blogu czy forach. Nieprzerwany udział w projekcie Common Voice po dacie wejścia w życie wprowadzonych zmian jest równoważny z ich zaakceptowaniem. Aby ułatwić przeglądanie, umieścimy datę wejścia w życie u góry niniejszej strony.

## Wypowiedzenie 

Możemy w dowolnym momencie i z dowolnego powodu zawiesić lub zablokować Twój dostęp do projektu Common Voice. Podejmiemy uzasadnione działania, aby Cię o tym poinformować pocztą elektroniczną na adres e-mail podany na etapie zakładania konta lub podczas kolejnej próby uzyskania dostępu do witryny Common Voice. Bez względu na złożone wypowiedzenie wszystkie przesłane nam nagrania pozostaną publicznie dostępne.

## Prawo właściwe

Niniejsze Warunki prawne stanowią całość porozumienia pomiędzy Tobą a nami w kwestii udziału w projekcie Common Voice, a prawem właściwym dla ich wykładni jest prawo stanu Kalifornia w USA.
