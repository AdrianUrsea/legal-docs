# Telerau Cyfreithiol Common Voice 

Yn effeithiol Mai 01, 2018
{: datetime="2018-05-01" }

## Cymhwysedd 


Er mwyn cymryd rhan yn ein prosiect torfoli, mae'n rhaid ichi fod dros 19 neu fod â chaniatâd eich rhiant neu warcheidwad i arolygu'ch cyfranogiad yn ein prosiect torfoli. Trwy gyfranogi, rydych chi hefyd yn cytuno i gadw at [Ganllawiau Cyfranogi Cymuned Mozilla](https://www.mozilla.org/about/governance/policies/participation/). 

## Eich Cyfraniadau a Rhyddhad Hawliau 


Os ydych chi'n cyflwyno testun ysgrifenedig neu recordiadau, rydych chi'n sicrhau Mozilla eich bod wedi ysgrifennu unrhyw gynnwys testun eich hun a bod unrhyw recordiad yn eich llais chi'ch hun. Gallwch hefyd sicrhau Mozilla bod gennych chi'r hawl i gyflwyno'r testun neu recordiad at ddefnydd prosiect cyhoeddus o dan y [drwydded CC-0](https://creativecommons.org/publicdomain/zero/1.0/) ac nid yw'r testun neu recordiad yn amharu ar unrhyw hawliau trydydd parti. 
 

Trwy gyflwyno'ch testun ysgrifenedig neu recordiau sain, rydych hefyd yn hepgor pob hawlfraint a hawliau cysylltiedig y gall bod gennych ynddynt, ac yn cytuno i ryddhau'r testun ysgrifenedig neu recordiadau sain i'r cyhoedd o dan [drwydded CC-0](https://creativecommons.org/publicdomain/zero/1.0/). Mae hyn yn golygu eich bod yn cytuno i hepgor pob hawl i'r testun a recordiadau a draws y byd i'r testun a'r recordiadau o dan gyfraith hawlfraint a chronfa ddata a phob hawl cysylltiedig a pherthynol.

## Cyfathrebiadau

Os ydych chi'n tanysgrifio i dderbyn ein cylchlythyron neu'n cofrestru am gyfrif mewn perthynas â Common Voice, fe allwch chi dderbyn e-byst gennym ni mewn perthynas â'ch cyfrif (er enghraifft, diweddiadau cyfreithiol, preifatrwydd a diogelwch).

## Cyffredinol

Ymwadiad, Cyfyngiad ar Atebolrwydd: DARPERIR COMMON VOICE A PHOB TESTUN A RECORDIAD A GYNHWYSIR AR SAIL “FEL Y MAE” HEB WARANT O UNRHYW FATH, A YW'N DDATGANEDIG NEU'N YMHLYG. NID YW MOZILLA YN CYMRYD UNRHYW GYFRIFOLDEB AM AC NID YW'N DERBYN UNRHYW GYFRIFOLDEB AM UNRHYW DESTUN NEU RECORDIADAU YR YDYCH CHI NEU UNRHYW DDEFNYDDIWR ARALL NEU DRYDYDD PARTI YN EI GYHOEDDI NEU DROSGLWYDDO TRWY DDEFNYDDIO COMMON VOICE.  YN BENODOL, MAE MOZILLA YN GWADU UNRHYW A PHOB WARANT AC AMOD O FARSIANDÏAETH, ADDASRWYDD AT BWRPAS ARBENNIG, AC AN-DOR RHEOL, AC AM UNRHYW WARANT YN CODI ALLAN O DDELIO Â NEU DDEFNYDD MASNACH.

CYN BELLED Â CHANIATEIR GAN Y GYFRAITH BERTHNASOL, RYDYCH CHI'N CYTUNO I RYDDHAU A DAL MOZILLA CORPORATION A'I RIANT, IS-GWMNÏAU, CWMNÏAU CYSWLLT, CYFARWYDDWYR, SWYDDOGION, CYFLOGEION, AC ASIANTAU (Y “PARTÏON MOZILLA”), O UNRHYW A PHOB CYFRIFOLDEB AM UNRHYW NIWED, COLLED NEU OEDI (GAN GYNNWYS NIWED PERSONOL, MARWOLAETH, NEU DDIFROD I EIDDO) SY'N ARWAIN YN GYFAN GWBL NEU'N RHANNOL, YN UNIONGYRCHOL NEU'N  ANUNIONGYRCHOL, I'CH CYFRANOGIAD YN COMMON VOICE

HEBLAW AM SYDD YN OFYNNOL O DAN Y GYFRAITH, NI FYDD MOZILLA A'R PARTÏON MOZILLA YN GYFRIFOL AM UNRHYW IAWNDAL ANUNIONGYRCHOL, ARBENNIG, CANLYNIADOL, NEU GOSBEDIGAETHOL SY'N CODI O NEU MEWN UNRHYW FFORDD YN GYSYLLTIEDIG Â'R TELERAU HYN NEU DDEFNYDD NEU ANALLU DEFNYDDIO COMMON VOICE, GAN GYNNWYS HEB GYFYNGIAD IAWNDAL UNIONGYRCHOL NEU ANUNIONGYRCHOL AM GOLLI EWYLLYS DA, GWAITH YN STOPIO, ELW WEDI EI GOLLI, COLLI DATA, A METHIANT NEU DDIFFYG GWEITHREDU CYFRIFIADUROL HYD YN OED PE CYNGHORID O'R POSIBILRWYDD O IAWNDAL O'R FATH A WAETH BETH FO'R THEORI (CONTRACT, CAMWEDD NEU FEL ARALL) Y SEILIR CAIS O'R FATH. NI FYDD CYFRIFOLDEB CYFUNOL MOZILLA A'R PARTÏON MOZILLA  O DAN Y CYTUNDEB HWN YN FWY NA $500 (PUM CANT O DDOLERI). NID YW RHAI SOME AWDURDODAETHAU'N CANIATÁU'R EITHRIO NEU GYFYNGU AR IAWNDAL DAMWEINIOL, CANLYNOL NEU ARBENNIG, FELLY, MAE'N BOSIBL NA FYDD YR EITHRIAD A'R CYFYNGIAD HWN YN BERTHNASOL ICHI.

## Diweddariadau 

Gall Mozilla ddiweddaru'r Telerau hyn o bryd i'w gilydd i ateb nodwedd newydd o Common Voice neu i egluro darpariaeth. Cyhoeddir y Telerau wedi eu diweddaru ar-lein. Os yw'r newidiadau'n sylweddol, byddwn yn cyhoeddi'r diweddariad drwy sianelau arferol Mozilla am gyhoeddiadau o'r fath fel negesau blog a fforymau. Mae'ch defnydd o Common Voice arôl y dydd effeithiol o newidiadau o'r fath yn golygu'ch bod chi'n derbyn newidiadau o'r fath. I wneud eich adolygiad yn fwy hwylus, byddwn yn cyhoeddi dyddiad effeithiol ar frig y dudalen hon.

## Terfynu 

Gallwn ohirio neu derfynu'ch mynediad i Common Voice ar unrhyw adeg am unrhyw reswm, fe fyddwn yn gwneud ymdrechion rhesymol i'ch hysbysu trwy'r cyfeiriad e-bost sy'n gysylltiedig â'ch cyfrif o'r amser nesaf rydych yn ceisio cael mynediad at Common Voice. Er gwaethaf unrhyw derfynu, bydd pob recordiad rydych yn eu cyflwyno i Mozilla yn parhau i fod ar gael yn gyhoeddus.

## Cyfraith Lywodraethol

Mae'r Telerau Cyfreithiol hyn yn cynnwys yr holl gytundeb rhyngoch chi a Mozilla mewn perthynas â Common Voice ac fe'u llywodraethir gan gyfreithiau talaith California, U.D.A.
