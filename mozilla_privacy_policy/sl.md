# Pravilnik o zasebnosti družbe Mozilla

15\. april 2014
{: datetime="2014-04-15" }

Vaša zasebnost je pomemben dejavnik, ki ga družba Mozilla (to smo mi) upošteva pri razvoju vsakega od izdelkov in storitev. Zavezani smo transparentnosti in odprtosti.  Ta Pravilnik o zasebnosti družbe Mozilla na splošno razloži, kako prejemamo informacije o vas, ter kaj s temi informacijami naredimo, ko jih imamo.  Za več podrobnosti glede vsakega od naših izdelkov in storitev si lahko preberete tudi naša obvestila o zasebnosti za izdelke ter pogosto postavljena vprašanja. 

## Kaj mislimo z izrazom "osebni podatki"?

Za nas so "osebni podatki" informacije, ki vas identificirajo, kot sta vaše ime ali e-poštni naslov.

Vse druge informacije, ki ne sodijo sem, so "neosebni podatki".

Če vaše osebne podatke shranimo skupaj z neosebnimi podatki, bomo to kombinacijo obravnavali kot osebne podatke.  Če iz skupine podatkov odstranimo vse osebne podatke, so preostali podatki neosebni. 

## Kako pridemo do informacije o vas?

Informacije o vas dobim, kadar:

* nam jih vi posredujete neposredno (npr. kadar izberete, da nam boste poslali poročila o zrušitvah);
* jih samodejno zberemo preko naših izdelkov in storitev (npr. kadar vaš Firefox brskalnik pri nas preveri, če je posodobljen);
* kadar nam nekdo drug poda informacije o vas (npr. kadar Thunderbird sodeluje s ponudniki vaše e-pošte pri pripravi vašega računa) ali 
* kadar poskusimo razumeti več o vas na osnovi informacij, ki ste nam jih dali (npr. kadar uporabimo vaš naslov IP za prilagoditev jezika za nekatere od naših storitev).

## Kaj naredimo z vašimi informacijami, ko jih imamo?

Kadar nam daste informacije, jih bomo uporabili na načine, za katere ste nam dali dovoljenje. Na splošno uporabljamo vaše informacije za to, da nam pomagajo priskrbeti izdelke in storitve za vas in jih izboljšati.

## Kdaj vaše informacije delimo z drugimi?

* Kadar smo vas zaprosili za in prejeli dovoljenje za njihovo deljenje.
* Za obdelavo ali zagotavljanje izdelkov ali storitev vam, vendar samo, če so tiste entitete, ki bi prejele vaše informacije, s pogodbo zavezane, da podatke obravnavajo na načine, ki jih odobri družba Mozilla.
* Kadar izpolnjujemo našo [misijo odprtosti](https://www.mozilla.org/about/manifesto/). Včasih objavimo podatke z namenom, da izboljšamo svoje izdelke in spodbujamo odprt splet, vendar odstranimo vaše osebne podatke, ko to storimo ter jih poskusimo razkriti na način, ki kar najbolj zmanjša tveganje, da bi vas ponovno identificirali. 
* Kadar je to zakonsko zahtevano. Kadar prejmemo zahtevke o vas od vlade, ali v povezavi s tožbami, ravnamo skladno z zakonom.  Kadar smo pozvani, da na tak način predamo vaše osebne podatke, vas bomo o tem obvestili, razen če nam to prepoveduje zakon.  Kadar prejmemo takšne zahtevke, bomo vaše osebne podatke predali samo, če bomo v dobri veri, da zakon od nas to zahteva.  Nič v tem pravilniku ni namenjeno temu, da bi omejevalo kakršno koli zakonito obrambo ali pomisleke, ki jih morda imate glede zahtev tretje stranke za razkritje vaših podatkov.
* Kadar verjamemo, da je to potrebno za preprečevanje škode, ki bi nastala vam ali komu drugemu. Vaše podatke bomo na ta način delili samo v dobri veri, da je razumno potrebno zaščititi pravice, lastnino ali varnost vas, naših drugih uporabnikov, družbe Mozilla ali javnosti. 
* Če pride do sprememb naše organizacijske strukture ali statusa (če se preoblikujemo, nas nekdo kupi, ali gremo v stečaj), lahko vaše podatke prenesemo našemu nasledniku ali podružnici.

## Kako shranjujemo in varujemo vaše osebne podatke?

Zavezani smo varovanju vaših osebnih podatkov, ko jih enkrat imamo. Uporabljamo fizične, poslovne in tehnične varnostne ukrepe.  Če bi kljub našim naporom izvedeli, da je prišlo do vdora v sistem, vas bomo obvestili, da boste lahko izvedli ustrezne zaščitne korake. 

Prav tako ne želimo imeti vaših osebnih podatkov dlje, kot jih potrebujemo, zato jih shranjujemo samo tako dolgo, da naredimo tisto, za kar smo jih zbrali. Ko jih ne potrebujemo več, opravimo korake za njihovo uničenje, razen če zakon ne zahteva, da jih shranimo za daljši čas. 

## Kaj drugega morate še vedeti?

Smo globalna organizacija in naši računalniki so na različnih koncih sveta. Uporabljamo tudi ponudnike, katerih računalniki so morda prav tako v različnih državah. To pomeni, da bodo vaše informacije lahko končale na enem od teh računalnikov v drugi državi, in ta država ima morda drugačno stopnjo predpisov o zaščiti podatkov od tiste v vaši državi.  S tem, da nam daste podatke, se strinjate s to vrsto prenosa vaših podatkov. Ne glede na to, v kateri državi so vaši podatki, upoštevamo zadevne zakone in se bomo tudi držali obljub, ki smo jih dali v tem pravilniku o zasebnosti. 

Če ste mlajši od 13 let, nočemo vaših osebnih podatkov, in ne smete nam jih zaupati. Če ste starš in verjamete,  da nam je vaš otrok, ki je mlajši od 13 let, dal osebne podatke, vas prosimo, da [stopite v stik z nami](https://www.mozilla.org/privacy/#contact) za odstranitev podatkov vašega otroka.

## Kaj pa, če spremenimo ta pravilnik o zasebnosti ali katero koli od naših obvestil o zasebnosti?

Morda bomo morali spremenit ta pravilnik in naša obvestila.  Posodobitve bodo objavljene na spletu. V primeru vsebinskih sprememb bomo posodobitev objavili preko običajnih kanalov za takšne objave družbe Mozilla, kot so objave v spletnih dnevnikih ali forumih. Vaša nadaljnja uporaba izdelka ali storitve po datumu veljavnosti takšnih sprememb pomeni, da te spremembe sprejemate. Da bo pregled za vas bolj priročen, bomo datum veljavnosti objavili na vrhu strani. 
