# Informativa sulla privacy di Mozilla

8 maggio 2013
{: datetime="2013-05-08" }

Per Mozilla la privacy degli utenti è importante. L’[informativa sulla privacy di Mozilla](https://www.mozilla.org/it/privacy/) descrive il modo in cui Mozilla gestisce le informazioni che le vengono inviate da Firefox OS.

## Cose da sapere

Firefox OS si connette a noi e ad altri soggetti per fornire alcune funzionalità del prodotto.
{: #location-services }

* Aggiornamenti: per scaricare aggiornamenti, Firefox OS si connette automaticamente a un servizio operato da o per conto del produttore del dispositivo. Firefox OS cerca inoltre automaticamente gli aggiornamenti relativi alle app installate inviando una richiesta a Firefox Marketplace o, se l’utente ha installato l’app utilizzando un altro servizio, ai servizi gestiti dallo sviluppatore di tale app.
* Posizione: attivando i servizi di localizzazione, Firefox OS può utilizzare molteplici punti dati e soggetti per individuare la posizione dell’utente, inclusi i provider di servizi di geolocalizzazione GPS, AGPS e altri. L’utente può disattivare i servizi di localizzazione sul proprio dispositivo andando nelle “Impostazioni” di Firefox OS.
* Attivazione iniziale: per poter fornire aggiornamenti e applicazioni appropriate, Firefox OS invia a Mozilla un unico ping di dati quando viene inizialmente attivato. [Ulteriori informazioni](https://wiki.mozilla.org/FirefoxOS/Metrics)
* Uso delle app: per migliorare il reperimento di contenuti su Firefox Marketplace, Firefox OS invia a Mozilla "informazioni sull’uso delle applicazioni" (ad esempio, tempo di utilizzo attivo, numero di aperture/chiusure/arresti anomali, elenco delle applicazioni non installate sui dispositivi Firefox OS). È possibile disattivare la condivisione delle informazioni sull’uso delle app in Firefox OS dall’app “Impostazioni” del proprio dispositivo. [Per saperne di più](https://wiki.mozilla.org/FirefoxOS/Metrics/App_Usage)
* Informazioni sul provider di ricerca: per migliorare la ricerca sui dispositivi Firefox OS, Firefox OS invia a Mozilla informazioni sul motore di ricerca che ha fornito i risultati al dispositivo. È possibile disattivare la condivisione delle informazioni sui risultati delle ricerche forniti dal motore di ricerca in Firefox OS dall’app “Impostazioni” del proprio dispositivo. [Per saperne di più](https://wiki.mozilla.org/FirefoxOS/Metrics/App_Usage)

---------------------------------------

Il dispositivo utilizzato dall’utente, come la maggior parte dei dispositivi *mobile*, è creato da più soggetti. Il presente avviso descrive unicamente le modalità di trattamento delle informazioni seguite da Mozilla per le versioni ufficiali di Firefox OS autorizzate da Mozilla.
{: #external-parties }

* Se l’utente utilizza app prodotte da soggetti diversi da Mozilla, si applicheranno le politiche sulla privacy ad esse relative.
* La funzione di ricerca adattiva delle app di Firefox OS utilizza Everything.me e applica la politica sulla privacy di tale servizio, consultabile alla pagina <http://everything.me/privacy/firefox-os>.
* Firefox OS consente all’utente di utilizzare diversi servizi integrati di terzi, quali l’email o il social provider dell’utente. In questo caso, la politica sulla privacy che si applica è quella di questi servizi.
